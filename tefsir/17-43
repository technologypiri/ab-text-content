{"SureId":17,"AyetStartId":42,"AyetEndId":43,"Ayets":[{"HasBesmele":false,"SureId":17,"AyetId":42,"Arabic":"قُلْ لَوْ كَانَ مَعَهُٓ اٰلِهَةٌ  كَمَا يَقُولُونَ اِذاً لَابْتَغَوْا اِلٰى ذِي الْعَرْشِ سَب۪يلاً","Meaning":"De ki: Eğer söyledikleri gibi Allah’tan başka ilâhlar olsaydı onlar da arşın sahibine yakınlaşmak için yollar ararlardı.","ArabicAyetNumber":"٤٢","MeaningAyetNumber":"42","MeaningVisible":true},{"HasBesmele":false,"SureId":17,"AyetId":43,"Arabic":"سُبْحَانَهُ وَتَعَالٰى عَمَّا يَقُولُونَ عُلُواًّ كَب۪يراً","Meaning":"Allah onların söylediği şeylerden münezzehtir, çok çok yücedir.","ArabicAyetNumber":"٤٣","MeaningAyetNumber":"43","MeaningVisible":true}],"TefsirText":"Tefsirlerde  42. âyete genellikle  iki anlam verilmektedir.  Buna göre eğer –farzımuhal– Allah’tan başka ilâhlar olsaydı: a) Tıpkı bir ülkede krallık tahtına göz diken birden  fazla heveslinin birbiriyle taht kavgasına girişmesi gibi o sözde ilâhlar da “arşın sahibi”ne (Allah) ulaşmak ve O’nun egemenliğine son vermek için yol arar, kavgaya tutuşurlardı; b) Allah nezdinde daha çok yakınlık kazanıp itibar sahibi olmak için birbiriyle yarışırlardı (Taberî, XV, 91). Müşrikler sözde tanrıların kendilerini Allah’a yaklaştıracağına inanıyorlardı. İkinci şıktaki yoruma göre, eğer öyle tanrılar olsaydı önce onlar Allah’a yaklaşma yarışına girerlerdi. Böyle varlıklara da tanrı denemez (çok tanrıcılığın reddine ilişkin olarak ayrıca bk. Enbiyâ  21/22).  Şu halde Allah,  bu şekilde kendisine ortak koşulmasından münezzehtir; O, hiçbir  şey ile hiçbir yönden denk tutulamayacak kadar yücedir, büyüktür.","Nuzul":null,"AdiAyetSayisi":null,"Fazileti":null,"Konusu":null}