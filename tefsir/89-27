{"SureId":89,"AyetStartId":27,"AyetEndId":30,"Ayets":[{"HasBesmele":false,"SureId":89,"AyetId":27,"Arabic":"يَٓا اَيَّتُهَا النَّفْسُ الْمُطْمَئِنَّةُۗ","Meaning":"Ey imanın huzuruna kavuşmuş insan!","ArabicAyetNumber":"٢٧","MeaningAyetNumber":"27","MeaningVisible":true},{"HasBesmele":false,"SureId":89,"AyetId":28,"Arabic":"اِرْجِع۪ٓي اِلٰى رَبِّكِ رَاضِيَةً مَرْضِيَّةًۚ","Meaning":"Sen O’ndan razı, O da senden hoşnut olarak rabbine dön.","ArabicAyetNumber":"٢٨","MeaningAyetNumber":"28","MeaningVisible":true},{"HasBesmele":false,"SureId":89,"AyetId":29,"Arabic":"فَادْخُل۪ي ف۪ي عِبَاد۪يۙ","Meaning":"Böylece has kullarımın arasına sen de katıl.","ArabicAyetNumber":"٢٩","MeaningAyetNumber":"29","MeaningVisible":true},{"HasBesmele":false,"SureId":89,"AyetId":30,"Arabic":"وَادْخُل۪ي جَنَّت۪ي","Meaning":"Cennetime gir!","ArabicAyetNumber":"٣٠","MeaningAyetNumber":"30","MeaningVisible":true}],"TefsirText":"Yukarıda kendisini  beğenmiş, bencil ve muhteris insan tipini eleştiren âyetlerin, dolaylı olarak samimi müminler  için de “Allah’ın emrine saygı ve Allah’ın  yarattıklarına şefkat” şeklinde özetlenen bir inanç ve yaşama modeli ortaya koyduğu ifade edilmişti. İşte 27. âyette sözü edilen “imanın huzuruna kavuşmuş insan”, dünya hayatını bu modele göre yaşayıp tamamlamış olan mümindir. Bu âyetlerde, “Ona âhirette şöyle seslenilecek” gibi bir ifadeye yer verilmeden, doğrudan insana hitap edilmesi, Cenâb-ı Hakk’ın bu yapıdaki kullarına çok güzel bir iltifatı ve özellikle  âyetlerin,  doğrudan kulu muhatap alan son derece zarif ve sıcak üslûbu, inanan insana, uhrevî saadetin bu dünyaya kadar yayılan müjdeli bir kokusu gibi gelmektedir. “İmanın huzuruna kavuşmuş insan” diye çevirdiğimiz “nefs-i mutmainne” bu bağlamda yukarıda başlıca özelliklerine değinilen modele göre bir dünya hayatı yaşayarak ruhunu kemale erdirmiş mümini ifade eder.  Nefs-i mutmainne derecesine ulaşan insanın iç çatışmaları yatışmış, sıkıntı ve gerilimleri son bulmuştur; o Allah ile barışık, insanlarla barışık ve kendisiyle  barışıktır; dolayısıyla huzur ve tatmin içerisindedir. İnsan için en büyük saadet, kulluktaki kemali sayesinde rabbini kendisinden hoşnut etmiş, rabbi tarafından ödüllendirilerek kendisi de O’ndan hoşnut kalmış olmasıdır. Allah Teâlâ’nın cennetine kabul ettiklerini “Benim kullarım” diye anması iltifatların en güzelidir. Bu sevgi ve hoşnutlukların kullara kazandırdığı son nimet ise cennete kabul edilmeleridir. ","Nuzul":null,"AdiAyetSayisi":null,"Fazileti":null,"Konusu":null}