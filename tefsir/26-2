{"SureId":26,"AyetStartId":1,"AyetEndId":2,"Ayets":[{"HasBesmele":true,"SureId":26,"AyetId":1,"Arabic":"طٰسٓمٓۜ","Meaning":"Tâ-sîn-mîm.","ArabicAyetNumber":"١","MeaningAyetNumber":"1","MeaningVisible":true},{"HasBesmele":false,"SureId":26,"AyetId":2,"Arabic":"تِلْكَ اٰيَاتُ الْكِتَابِ الْمُب۪ينِ","Meaning":"Bunlar, apaçık kitabın âyetleridir.","ArabicAyetNumber":"٢","MeaningAyetNumber":"2","MeaningVisible":true}],"TefsirText":"Bazı sûrelerin başında bulunan bu tür harflere “hurûf-ı mukattaa” adı verilmektedir (bilgi için bk. Bakara 2/1).  Sûre başlarındaki hurûf-ı mukattaadan sonra genellikle kitaptan, âyetlerden  veya vahiyden söz edilmektedir.  Nitekim  burada da aynı üslûp kullanılmıştır. “Apaçık kitap” ifadesinden kastedilenin hangi kitap olduğu konusunda farklı görüşler olmakla birlikte müfessirlerin çoğunluğu bunun Kur’an olduğu kanaatindedir  (Râzî, XXIV, 118; Şevkânî, IV, 91; İbn Âşûr, XIX, 92; bu konuda bilgi için ayrıca bk. Ra‘d 13/1; Hicr 15/1). “Apaçık” diye tercüme ettiğimiz mübîn kelimesi “açıklayıcı” anlamına da gelmektedir.  Buna göre Kur’an âyetleri gelişigüzel söylenmiş sözler değil; anlamı açık, doğruluğunda şüphe olmayan ve gerçekleri  açıklayan ilâhî kitabın âyetleridir. Bu sebeple ona şanına yakışır bir şekilde saygı gösterilmesi ve emirlerinin yerine getirilmesi gerekir.","Nuzul":"Mushaftaki  sıralamada yirmi altıncı, iniş sırasına göre kırk yedinci sûredir.  Vâkıa sûresinden sonra, Neml sûresinden önce Mekke’de inmiştir. 197. âyeti ile son dört âyetinin (224-227) Medine döneminde indiğine dair rivayetler de vardır (Süyûtî, el-İtkån, I, 12; İbn Âşûr, XIX, 89-90).","AdiAyetSayisi":"Adını 224. âyette geçen ve “şairler” anlamına gelen şu‘arâ kelimesinden almaktadır. Ayrıca ilk âyetinden dolayı Tâ-sîn-mîm,  kitap sahibi birçok  peygamberin kıssasını içerdiği için Câmia sûresi diye de anılmıştır (İbn Kesîr, VI, 144; İbn Âşûr, XIX, 89).","Fazileti":null,"Konusu":"Ağırlıklı olarak Allah’ın birliği, peygamberlik,  vahiy ve âhiret inancı gibi konular ele alınmaktadır. Ayrıca Kur’ân-ı  Kerîm’den, onun kaynağından, şanının yüceliğinden ve müşriklerin Kur’an karşısındaki tutumundan bahsedilmekte, örnek ve ibret alınması için bazı peygamberlerin  kıssaları ve tebliğlerinden kesitler verilmektedir.  Bu kıssalarda tarih sürecinde insan karakterinin değişmediğine, bu sebeple insanda gerçeği inkâr etme eğiliminin her dönemde görülebileceğine, insanoğlunun zenginlik, iktidar, nüfuz ve şöhret düşkünlüğüne, kitlesel kültür ve ideolojilere körü körüne bağlılığına dikkat çekilmektedir. Kur’an’ın bir şair tarafından meydana getirildiği iddiaları çürütülmekte; gerçeği kabul etmeyen dönemin şairleri yerilmekte, ancak mümin  ve makbul şairlerin de bulunduğu ifade edilmektedir."}