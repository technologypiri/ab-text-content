{"SureId":17,"AyetStartId":84,"AyetEndId":84,"Ayets":[{"HasBesmele":false,"SureId":17,"AyetId":84,"Arabic":"قُلْ كُلٌّ يَعْمَلُ عَلٰى شَاكِلَتِه۪ۜ فَرَبُّكُمْ اَعْلَمُ بِمَنْ هُوَ اَهْدٰى سَب۪يلاً۟","Meaning":"De ki: \"Herkes kendi mizaç ve karakterine göre iş yapar.\" Rabbiniz kimin doğru bir yol tuttuğunu çok iyi bilmektedir.","ArabicAyetNumber":"٨٤","MeaningAyetNumber":"84","MeaningVisible":true}],"TefsirText":"“Mizaç ve karakter” diye çevirdiğimiz şâkile kelimesi “tabiat, âdet, din, ahlâk, niyet, seciye” gibi mânalara gelir (Elmalılı, V, 3197). Buna göre âyet önemli  bir psikolojik gerçeğe işaret etmektedir. Zira insan davranışlarının temeli, onun ruhsal yapısındaki psikolojik  eğilimlerdir. Bu eğilimlerin oluşmasında insanın yaratılıştan sahip olduğu karakter yapısının yanında geniş anlamıyla eğitim öğretimin de tesiri vardır. Dinî inanç ve telakkilerle ahlâkî erdemler yahut erdemsizlikler de psikolojik eğilimlerin oluşması ve gelişmesinde iyi veya kötü yönde tesir  eder. Bu durumda doğru yol, Allah’ın hükümleri çerçevesinde doğru bir eğitimden geçmiş; ruhî  ve ahlâkî melekeleri, duygu ve düşünceleri, inanç, irade ve ahlâkı Allah’ın  rızâsına uygun bir çizgide oluşmuş insanların tuttuğu yoldur. Sonuçta kullarının  durumunu,  yani –özellikle  ebedî kurtuluş bakımından– kimin iyi yolda, kimin kötü yolda olduğunu en iyi Allah bilir. Onun için insanın  temel kaygısı Allah’ın  rızâsına uygun yaşamak, O’nun doğru diye tanımladığı yoldan gitmek olmalıdır.","Nuzul":null,"AdiAyetSayisi":null,"Fazileti":null,"Konusu":null}