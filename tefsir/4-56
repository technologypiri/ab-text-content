{"SureId":4,"AyetStartId":56,"AyetEndId":56,"Ayets":[{"HasBesmele":false,"SureId":4,"AyetId":56,"Arabic":"اِنَّ الَّذ۪ينَ كَفَرُوا بِاٰيَاتِنَا سَوْفَ نُصْل۪يهِمْ نَاراًۜ  كُلَّمَا نَضِجَتْ جُلُودُهُمْ بَدَّلْنَاهُمْ جُلُوداً غَيْرَهَا لِيَذُوقُوا الْعَذَابَۜ اِنَّ اللّٰهَ  كَانَ عَز۪يزاً حَك۪يماً","Meaning":"Şüphe yok ki, âyetlerimizi inkâr edenleri gün gelecek bir ateşe sokacağız; onların derileri pişip acı duymaz hale geldikçe, derilerini başka yenisiyle değiştiririz ki acıyı duysunlar. Allah daima üstündür ve hikmet sahibidir.","ArabicAyetNumber":"٥٦","MeaningAyetNumber":"56","MeaningVisible":true}],"TefsirText":"İnsan bedeniyle ilgili bilgiler arttıkça  acıyı beyne ulaştıran sinirlerin iç organlarda değil, zarlarda ve deride olduğu anlaşılmıştır. Uzun zaman veya ebediyen yanacak olan bir bedenin derisi yok olsaydı sahibi yanma acısını duyamaz hale gelirdi. Böyle bir kurtuluşun bile mümkün olmayacağı “Onların derileri pişip acı duymaz hale geldikçe derilerini başka deriler ile değiştiririz” buyurulmak suretiyle ifade edilmiştir.  Beden ruha ve şuura haz ve elemi  ulaştıran bir vasıtadan ibarettir. Kişinin nefsi, ruhu ve şuuru değişmedikçe bedenin  veya bir parçasının değişmesi kişinin de değişmesini, bir başka insan olmasını gerektirmez. Bu sebeple durmadan yenilenen deri ile azap etmenin  –günahsız deriye azap etmek  mânasına  geleceği için– adalete aykırı olduğunu ileri sürmek yanlış anlama ve değerlendirme ile eksik bilgiye dayanmaktadır; çünkü acı çeken deri  değil, insanın kendisi; değişmeyen ruhu ve şuurudur.","Nuzul":null,"AdiAyetSayisi":null,"Fazileti":null,"Konusu":null}