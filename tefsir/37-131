{"SureId":37,"AyetStartId":123,"AyetEndId":132,"Ayets":[{"HasBesmele":false,"SureId":37,"AyetId":127,"Arabic":"فَكَذَّبُوهُ فَاِنَّهُمْ لَمُحْضَرُونَۙ","Meaning":"Ama onu yalancılıkla suçladılar. Bu yüzden, Allah’ın samimi kulları dışında, onlar mutlaka cehenneme konulacaklar arasında olacaklar.","ArabicAyetNumber":"١٢٧","MeaningAyetNumber":"127-128","MeaningVisible":true},{"HasBesmele":false,"SureId":37,"AyetId":128,"Arabic":"اِلَّا عِبَادَ اللّٰهِ الْمُخْلَص۪ينَ","Meaning":"Ama onu yalancılıkla suçladılar. Bu yüzden, Allah’ın samimi kulları dışında, onlar mutlaka cehenneme konulacaklar arasında olacaklar.","ArabicAyetNumber":"١٢٨","MeaningAyetNumber":"128","MeaningVisible":false},{"HasBesmele":false,"SureId":37,"AyetId":129,"Arabic":"وَتَرَكْنَا عَلَيْهِ فِي الْاٰخِر۪ينَ","Meaning":"Onun hakkında, \"İlyâs’a selâm olsun!\" ifadesini sonradan gelen nesiller arasında devam ettirdik.","ArabicAyetNumber":"١٢٩","MeaningAyetNumber":"129-130","MeaningVisible":true},{"HasBesmele":false,"SureId":37,"AyetId":130,"Arabic":"سَلَامٌ عَلٰٓى اِلْ‌يَاس۪ينَ","Meaning":"Onun hakkında, \"İlyâs’a selâm olsun!\" ifadesini sonradan gelen nesiller arasında devam ettirdik.","ArabicAyetNumber":"١٣٠","MeaningAyetNumber":"130","MeaningVisible":false},{"HasBesmele":false,"SureId":37,"AyetId":131,"Arabic":"اِنَّا كَذٰلِكَ نَجْزِي الْمُحْسِن۪ينَ","Meaning":"İşte iyileri biz böyle ödüllendiririz.","ArabicAyetNumber":"١٣١","MeaningAyetNumber":"131","MeaningVisible":true},{"HasBesmele":false,"SureId":37,"AyetId":132,"Arabic":"اِنَّهُ مِنْ عِبَادِنَا الْمُؤْمِن۪ينَ","Meaning":"Çünkü o bizim mümin kullarımızdandı.","ArabicAyetNumber":"١٣٢","MeaningAyetNumber":"132","MeaningVisible":true}],"TefsirText":"İlyâs aleyhisselâm Ahd-i Atîk’te  İlya ismiyle  geçen peygamberdir (II. Tarihler,  21/12). Bu ismin, Yunanca ve Latince’deki  Elias, Etiyopya dilinde Elyas şeklinde okunduğu, bu son okunuşunun Arapça’ya İlyâs şeklinde geçtiği belirtilir. Yahudi kaynaklarında İlyâs’ın milâttan önce IX. yüzyılda yaşadığı bildirilir.  İsrail Kralı Ahab’ın, Sâmiriye’de Baal adlı sözde tanrı için bir mâbed yaptırmasına İlyâs karşı çıkmış, bâtıl inançlarla mücadele etmiştir. En‘âm sûresinde (6/85) onun adı on yedi peygamberle birlikte “sâlihlerden biri” olarak anılmaktadır.  Yahudi ve hıristiyan kültüründe  İlyâs’ın ölmediği, bedeni ve ruhuyla semaya yükseltildiği kabul edilmektedir. Ahd-i Atîk’in  sonunda (Malaki, 4/5-6) Tanrı’nın “dünyayı lânetle vurmaması için” İlya’nın (İlyâs) tekrar dünyaya gönderileceği bildirilmektedir. Bu sebeple yahudiler  ve daha sonra hıristiyanlar, semaya çekilen  İlyâs’ın tekrar  dünyaya döneceğine inanmışlardır. Hz. Yahyâ’nın beklenen İlyâs olduğuna inananlar da olmuştur. Ahd-i Cedîd bu konuda Hz. Îsâ’dan farklı açıklamalar aktarmaktadır  (meselâ bk. Matta, 11/ 14; krş. Luka, 1/17). İlyâs’ın halen hayatta olduğuna dair Kur’an’da ve hadislerde  bilgi yoktur. İsrâiliyat türü rivayetlerde bu yönde açıklamalar bulunmakla birlikte âlimlerin çoğu İlyâs’ın öldüğü kanaatindedirler.  Ayrıca bazı rivayetlerde onun İdrîs peygamberle aynı kişi olduğu ileri sürülmüşse de (meselâ bk. Buhârî, “Enbiyâ”, 4; Taberî, XXIII, 91), bunlar farklı zamanlarda yaşamış iki ayrı şahsiyettir.  130. âyette geçen İlyâsîn’le  ilgili olarak “Âl-i Yâsîn” şeklindeki kıraat farkını da dikkate alan değişik açıklamalar yapılmıştır. Sonuncu okunuşu tercih eden İbn Âşûr, İlyâs’ın bir adının da Yâsîn olduğunu belirten görüşten hareketle Âli Yâsîn’in, “Yâsîn’in dinini kabul edip ona tâbi olan ve yardım edenler” anlamına geldiğini belirtir (XXIII, 170). Ancak bize göre İlyâsîn şeklindeki kıraatı tercih etmek, bununla da Hz. İlyâs’ın kastedildiğini düşünmek daha isabetli görünmektedir.  Bu durumda İlyâs isminin sonundaki “în” eki, ismin aslından olmayıp âyetlerin sonundaki nazma uygun düşmesi için getirilmiştir (Hasan el-Mustafavî, I, 113 vd.; İlyâs hakkında bk. Ömer Faruk Harman, “İlyâs”, DİA, XXII, 160-162).  Baal, Başta Ken‘ânîler  olmak üzere eski Yakındoğu topluluklarının çoğunda tanrı ismi olarak kullanılan bir kelimedir. Ken‘an ülkesinde bereket verme, yağmur yağdırma, verimli kılma fonksiyonlarına sahip bir tanrı olarak kabul ediliyordu. İsrâiloğulları, Yeşu isimli peygamberin ölümünden  sonra Baal’e tapmaya başlamışlardı (Hâkimler, 2/11-13). İlyâs, Baal inancını ortadan kaldırarak gerçek tanrı olan Yahve inancını tekrar hâkim kılmak için mücadele vermiştir. Konumuz olan âyetlerle İlyâs’ın bu mücadelesine değiniliyor. Önceleri soyut bir tanrı olarak tasavvur edilen  Baal’in,  zamanla boğa şeklinde temsil edilip putlaştırıldığı bildirilmektedir (bilgi için bk. Suat Yıldırım,  “Ba‘l”, DİA, IV, 553-554).  Bu âyetlerde Hz. İlyâs’ın Baal inancına karşı çıkmasından  söz edilmesinin  asıl amacı, geçmişteki bütün peygamberlerin tevhid inancında birleştiklerini, bu inancı yerleştirmek ve devam ettirmek  için çalıştıklarını ve bu sayede isimlerinin ebedîleştirildiğini hatırlatmaktır.","Nuzul":null,"AdiAyetSayisi":null,"Fazileti":null,"Konusu":null}