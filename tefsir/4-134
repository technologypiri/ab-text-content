{"SureId":4,"AyetStartId":134,"AyetEndId":134,"Ayets":[{"HasBesmele":false,"SureId":4,"AyetId":134,"Arabic":"مَنْ كَانَ يُر۪يدُ ثَوَابَ الدُّنْيَا فَعِنْدَ اللّٰهِ ثَوَابُ الدُّنْيَا وَالْاٰخِرَةِۜ وَكَانَ اللّٰهُ سَم۪يعاً بَص۪يراً۟","Meaning":"Dünya mükâfatını isteyenler bilsinler ki Allah nezdinde hem dünya hem âhiret mükâfatı vardır. Allah her şeyi işitmekte, her şeyi görmektedir.","ArabicAyetNumber":"١٣٤","MeaningAyetNumber":"134","MeaningVisible":true}],"TefsirText":"İslâm dini kendi mensuplarından dünya menfaatini,  ziynetini, güzelliklerini terketmeyi istememiştir, ancak bunların  hayatın amacı kılınmasını,  ebedî hayatın ve mutluluğun unutulmasını  da büyük bir bahtsızlık saymış; böyle bir tercihi, değerlinin, değersiz karşılığında satılması olarak tasvir etmiştir. Âyet iki muhtemel yanlışı düzeltmeye yöneliktir: a) Bütün amaçları dünya menfaatinden,  dünya hayatını maddî zevkleri bakımından dolu dolu yaşamaktan ibaret olanlara âhiret saadetini hatırlatmış, ona karşı hazırlıklarının ne olduğunu sormuştur. b) Âhiret menfaatini, mutluluğunu isteyenlerin  dünyadan bir şey istememeleri gerektiğini zannedenlere, bunlar  arasında bir çelişme bulunmadığını, âhireti isteyenlerin, dengeyi bozmadan dünyayı da istemelerinin sakıncalı olmadığını hatırlatmıştır.","Nuzul":null,"AdiAyetSayisi":null,"Fazileti":null,"Konusu":null}