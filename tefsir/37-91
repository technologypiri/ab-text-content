{"SureId":37,"AyetStartId":85,"AyetEndId":93,"Ayets":[{"HasBesmele":false,"SureId":37,"AyetId":85,"Arabic":"اِذْ قَالَ لِاَب۪يهِ وَقَوْمِه۪ مَاذَا تَعْبُدُونَۚ","Meaning":"Babasına ve halkına, \"Siz neye tapıyorsunuz?\" demişti;","ArabicAyetNumber":"٨٥","MeaningAyetNumber":"85","MeaningVisible":true},{"HasBesmele":false,"SureId":37,"AyetId":86,"Arabic":"اَئِفْكاً اٰلِهَةً دُونَ اللّٰهِ تُر۪يدُونَۜ","Meaning":"\"Allah’tan başka birtakım düzmece tanrılar mı edinmek istiyorsunuz?","ArabicAyetNumber":"٨٦","MeaningAyetNumber":"86","MeaningVisible":true},{"HasBesmele":false,"SureId":37,"AyetId":87,"Arabic":"فَمَا ظَنُّكُمْ بِرَبِّ الْعَالَم۪ينَ","Meaning":"Peki, âlemlerin rabbiyle ilgili düşünceniz nedir?\"","ArabicAyetNumber":"٨٧","MeaningAyetNumber":"87","MeaningVisible":true},{"HasBesmele":false,"SureId":37,"AyetId":88,"Arabic":"فَنَظَرَ نَظْرَةً فِي النُّجُومِۙ","Meaning":"Sonra yıldızlara şöyle bir baktı;","ArabicAyetNumber":"٨٨","MeaningAyetNumber":"88","MeaningVisible":true},{"HasBesmele":false,"SureId":37,"AyetId":89,"Arabic":"فَقَالَ اِنّ۪ي سَق۪يمٌ","Meaning":"\"Ben rahatsızım\" dedi.","ArabicAyetNumber":"٨٩","MeaningAyetNumber":"89","MeaningVisible":true},{"HasBesmele":false,"SureId":37,"AyetId":90,"Arabic":"فَتَوَلَّوْا عَنْهُ مُدْبِر۪ينَ","Meaning":"Bunun üzerine diğerleri onu arkalarında bırakıp gittiler.","ArabicAyetNumber":"٩٠","MeaningAyetNumber":"90","MeaningVisible":true},{"HasBesmele":false,"SureId":37,"AyetId":91,"Arabic":"فَرَاغَ اِلٰٓى اٰلِهَتِهِمْ فَقَالَ اَلَا تَأْكُلُونَۚ","Meaning":"İbrâhim gizlice tanrılarının yanına vardı; \"Niçin bir şeyler yemiyorsunuz?\" dedi;","ArabicAyetNumber":"٩١","MeaningAyetNumber":"91","MeaningVisible":true},{"HasBesmele":false,"SureId":37,"AyetId":92,"Arabic":"مَا لَكُمْ لَا تَنْطِقُونَ","Meaning":"\"Neyiniz var, niçin konuşmuyorsunuz?\"","ArabicAyetNumber":"٩٢","MeaningAyetNumber":"92","MeaningVisible":true},{"HasBesmele":false,"SureId":37,"AyetId":93,"Arabic":"فَرَاغَ عَلَيْهِمْ ضَرْباً بِالْيَم۪ينِ","Meaning":"Sonra onlara güçlü darbeler indirmeye başladı.","ArabicAyetNumber":"٩٣","MeaningAyetNumber":"93","MeaningVisible":true}],"TefsirText":"Çok tanrıcı inançları  sebebiyle babasını ve halkını eleştiren Hz. İbrâhim, putları kırmayı planlıyordu; bunun için 88. âyetteki deyimiyle “Yıldızlara şöyle bir baktı”, ardından kendisinin hasta olduğunu söyledi. Râzî, Hz. İbrâhim’in yıldızlara bakması ve kendisinin hasta olduğunu belirtmesi hususunda şu iki soruyu sormaktadır:  1. Yıldızlara bakmak (onlardan kehanet yollu bilgiler almak) câiz olmadığına göre İbrâhim bunu nasıl yapabilir? 2. O, gerçekten hasta değilse neden asılsız olarak “Ben hastayım” demiştir? Râzî, bu sorulara verilen cevapları da şöyle sıralar: a) Muhtemelen kendisi gerçekten bir nöbetli hastalık geçiriyordu ve hastalık nöbetinin başlama vaktini yıldızların durumundan anlamak üzere  göğe baktı ve o vaktin geldiğini anladığı için “Ben hastayım” dedi. b) İbrâhim’in kavmi astrolojiye önem verir, bu yolla tahminlerde bulunur, hüküm çıkarırlardı. Hz. İbrâhim de halkı kadar astroloji konusunda maharetli idi. Şu halde âyette onun yıldızlara bakarak değil, geleneksel astroloji bilgisine müracaat ederek hasta olduğu sonucunu çıkardığı bildirilmektedir. Nitekim hasta olduğunu söyleyince yanındakiler sözüne inandılar (XXVI, 147). İbn Atıyye’nin aktardığı bir yoruma göre “yıldız” anlamına  gelen necm kelimesinin, mecazi olarak “bir şeyin insanın içine doğması” anlamına da geldiği dikkate alınarak âyeti, “Kavminin hallerine ve kendisinin onlarla ilgili durumuna dair içine bir fikir doğdu ve o bu fikre baktı, ona itibar  etti...” şeklinde anlamak mümkündür.  Müfessirler, Hz. İbrâhim’in,  hasta olmadığı halde inkârcı topluluğu başından savıp putları kırmak için hasta olduğunu söylemesinin peygamberlik sıfatıyla uyuşup uyuşmadığı konusuna açıklık getirmeye çalışmışlardır. İslâm inancına göre doğruluk (sıdk), güvenilirlik  (emanet), yüksek zihin kabiliyeti  (fetânet), günahtan korunmuşluk (ismet) ve ilâhî tâlimatı insanlara eksiksiz ulaştırma (tebliğ) peygamberlerin temel özellikleridir. Dolayısıyla herhangi bir meşrû mazeret yokken onların yalan söyleyebileceği düşünülemez. İbn Atıyye, peygamberler hakkında câiz olmayan yalanın, hiçbir şer‘î faydası olmadığı halde asılsız bir söz söylemek olduğunu ifade eder (IV, 478). İbrâhim ise, “Ben hastayım” derken putperestleri yanlarından uzaklaştırarak putları kırmak, dolayısıyla hayırlı bir iş yapmak istiyordu.  Şu halde o, peygambere yakışmayan bir iş yapmak şöyle dursun, tam aksine, bir peygamberin birinci görevi olan putperestlikle mücadele amacı taşıyordu; sonuçta asıl niyeti yalan söyleyerek insanları aldatmak değil, putları kırmak ve böylece putperestlikle  mücadele görevini yerine getirmek olduğu için herhangi bir günah işlemiş değildir. Nitekim Gazzâlî, şöyle der: “Yalan söz, özü gereği değil, muhataba veya başkasına bir zarar doğurduğu için haramdır...  Söz, maksatlara ulaşmaya vesiledir. Eğer maksada doğru sözle ulaşılabiliyorsa yalan söylemek haramdır.  Maksada ancak yalan söyleyerek ulaşılabiliyorsa ve bu maksat da meşrû ise yalan söylemek sakıncalı değildir; hatta maksat –meselâ bir mâsum müslümanın canını kurtarmak gibi– zorunlu bir görev olup bu görevi yerine getirmek için yalan söylemek gerekiyorsa bu durumda yalan söylemek farz olur” (İhyâ, III, 137).  Zemahşerî, İbrâhim’in yıldızlara bakmasını şöyle açıklar: İbrâhim’in kavmi yıldızperestti; bu sebeple o, yanındakilere,  yıldızlara bakarak astroloji sayesinde yıldızlardan kendisinde bir hastalık bulduğu sonucunu çıkardığını ima etti (III, 304). Asıl maksadı ise yalnız kalarak putları kırıp dökmek, böylece onların –tanrı olmaları şöyle dursun– kendi kendilerini korumaktan  bile âciz nesneler olduklarını  göstermekti;  her şeyi planladığı şekilde gerçekleştirdi.  Sonuç olarak bize göre Hz. İbrâhim,  aslında kendisi  böyle bir şeye inanmamakla birlikte halk, gök cisimlerinden  haber alınabileceğine inandığı için yıldızlara bakarak güya oradan kendisinin  hasta olduğu yolunda bir hüküm çıkardığını söylemiştir. Sonra da hasta olmadığını, onları denediğini, yıldızlardan hüküm çıkarmanın aslı esası olmadığını bu denemeyle ortaya koymuştur; nitekim aynı yıldızlara bakan ve bu işten anladığını söyleyen insanlar da sonunda yanıldıklarının  farkına varmışlardır.  Bütün bu yorumlar “Yıldızlara ... baktı” diye çevirdiğimiz cümleyi, “Geleceğe dair bilgi almak için astrolojiye müracaat etti” şeklindeki anlamaya dayanmaktadır. Halbuki bu cümle, oradakileri savmak için “Bir çare düşündü” mânasını da ifade etmektedir (Şevkânî, IV, 459).  Hz. İbrâhim’in,  inkârcılara karşı yönelttiği “Peki, âlemlerin rabbiyle ilgili düşünceniz nedir?”  meâlindeki sorusu genellikle, “Allah âlemlerin rabbi olduğu halde siz kalkıp başka varlıkları tanrı kabul eder ve onlara taparken, yarın Allah’ın huzuruna vardığınızda O’nun sizin hakkınızda nasıl bir hüküm vereceğini, nasıl bir muameleyle karşılaşacağınızı hiç düşünüyor  musunuz?”  şeklinde  bir  uyarı ve  eleştiri  olarak yorumlanmıştır (Taberî, XXIII, 70; farklı yorumlar için bk. İbn Âşûr, XXIII, 139-141). Ancak bunu, “Âlemlerin bir rabbi, yaratıcı ve yöneticisi olduğuna inanıyor musunuz? Aslında sizin dinî geleneğinizde bu inanç vardır. Şu halde O’nu bırakıp da putlara nasıl tapabilirsiniz?”  şeklinde anlamak da mümkündür.  Kur’ân-ı Kerîm’in, putlara yönelik olarak Hz. İbrâhim’in  ağzından aktardığı, “Neden bir şeyler yemiyorsunuz; neyiniz var, niçin konuşmuyorsunuz?” şeklindeki müstehzî sözlerde aslında putperest Araplar’a yönelik alay yollu bir uyarı vardır.","Nuzul":null,"AdiAyetSayisi":null,"Fazileti":null,"Konusu":null}