{"SureId":3,"AyetStartId":160,"AyetEndId":160,"Ayets":[{"HasBesmele":false,"SureId":3,"AyetId":160,"Arabic":"اِنْ يَنْصُرْكُمُ اللّٰهُ فَلَا غَالِبَ لَكُمْۚ وَاِنْ يَخْذُلْكُمْ فَمَنْ ذَا الَّذ۪ي يَنْصُرُكُمْ مِنْ بَعْدِه۪ۜ وَعَلَى اللّٰهِ فَلْيَتَوَكَّلِ الْمُؤْمِنُونَ","Meaning":"Allah size yardım ederse artık sizi yenecek hiçbir kimse yoktur; eğer sizi yardımsız bırakırsa O’ndan sonra size kim yardım edebilir? Müminler yalnız Allah’a güvensinler.","ArabicAyetNumber":"١٦٠","MeaningAyetNumber":"160","MeaningVisible":true}],"TefsirText":"150. âyette buyurulduğu üzere müminlerin yardımcısı yüce Allah’tır ve O, en iyi yardımcıdır. O, dostlarını ve sevdiği kullarını korur, gözetir  ve onlara  yardım  eder.  Nitekim Bedir Savaşı’nda  melekleriyle müminlere yardım etmiş ve onları düşmanlarına galip getirmişti. Uhud Savaşı’nda da müminler  tamamen imha edilmekten Allah’ın yardımıyla kurtulmuşlardır. Allah’ın dostluğunu ve yardımını  kazanmış olan kimse başkalarının yardımına muhtaç olmaz. O’nun  yardımının  tecelli ettiği yerde mağlûbiyet yoktur; yardımsız bıraktıkları  ise iflâh olmazlar. Bu sebeple müminler sadece O’na dayanmalı, O’na tevekkül  etmeli ve O’ndan yardım istemelidirler.  Allah’ın bir kimseye veya bir millete yardım etmesi veya onları  yardımsız bırakması  şüphesiz ki sebeplere ve hikmetlere  dayanmaktadır. Bu sebeple müminler  Allah’ın yardımına erişebilmek için O’nun  rızâsına uygun hareket  etmeli  ve gazabına sebep olacak davranışlardan da sakınmalıdır. Ancak böyle yaptıkları takdirde yüce Allah’ın yardımına lâyık olurlar. Nitekim  “Ey iman edenler! Allah’a yardım ederseniz O da size yardım eder ve ayaklarınızı sağlam bastırır” (Muhammed 47/7) meâlindeki âyette buna işaret buyurulmuştur. Burada Allah’a yardımdan maksat O’nun emir ve yasaklarına, evrende yarattığı ilâhî kanunlara uygun davranarak sebeplere sarılmaktır. Aksi takdirde Uhud Savaşı’nda olduğu gibi başarısızlık kaçınılmaz olur.","Nuzul":null,"AdiAyetSayisi":null,"Fazileti":null,"Konusu":null}