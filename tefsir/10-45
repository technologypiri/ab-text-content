{"SureId":10,"AyetStartId":45,"AyetEndId":45,"Ayets":[{"HasBesmele":false,"SureId":10,"AyetId":45,"Arabic":"وَيَوْمَ يَحْشُرُهُمْ كَاَنْ لَمْ يَلْبَثُٓوا اِلَّا سَاعَةً مِنَ النَّهَارِ يَتَعَارَفُونَ بَيْنَهُمْۜ قَدْ خَسِرَ الَّذ۪ينَ كَذَّبُوا بِلِقَٓاءِ اللّٰهِ وَمَا كَانُوا مُهْتَد۪ينَ","Meaning":"Allah onları mahşerde topladığı vakit, sanki (dünyada) sadece günün bir saatinde, aralarında tanışacak kadar kısa bir süre kaldıklarını düşünürler. Allah’ın huzuruna çıkarılacakları uyarısını asılsız sayanlar ve doğru yolda yaşamamış olanlar hüsrana uğramış olacaklar.","ArabicAyetNumber":"٤٥","MeaningAyetNumber":"45","MeaningVisible":true}],"TefsirText":"Allah’ın  huzurunda hesap vermek üzere mahşerde toplanan insanlar, kıyametin dehşetini ve âhiret  hayatının sonsuzluğunu anladıklarında dünyadaki hayatlarının veya –daha zayıf bir görüşe göre– kabirde kaldıkları sürenin (bk. Zemahşerî, II, 192) “sadece günün bir saati kadar” kısa sürmüş bir hayat olduğunu (krş. Nâziât 79/46), hâlâ birbirlerini tanıdıklarına göre uzun bir süre ayrı kalmadıklarını, dolayısıyla kabirde bulundukları  sürenin de çok fazla olmadığını düşüneceklerdir. Fakat daha sonra insanların  dünyada yakınlığı bulunanlarla bağı kopacak, herkes başının derdine düşecek, dünyadaki  iman ve ameline  göre ya mutlu  ve sevinçli  olacak ya da kederlere  boğulacaktır (bk. Abese 80/34-42); Allah’ın  huzuruna çıkartılacaklarına, dünyada iken yapıp ettiklerinin hesabını vereceklerine  inanmayan ve bunun sonucunda doğru yolda yaşama sorumluluğunu duymayanlar o gün en büyük hüsranla karşılaşacaklardır. Allah onları mahşerde topladığı vakit, kendilerine öyle gelir ki sadece gündüzün  görüşüp tanışacakları bir saati kadar (dünyada) kalmışlar.","Nuzul":null,"AdiAyetSayisi":null,"Fazileti":null,"Konusu":null}