{"SureId":18,"AyetStartId":92,"AyetEndId":93,"Ayets":[{"HasBesmele":false,"SureId":18,"AyetId":92,"Arabic":"ثُمَّ اَتْبَعَ سَبَباً","Meaning":"Sonra yine bir yol tuttu.","ArabicAyetNumber":"٩٢","MeaningAyetNumber":"92","MeaningVisible":true},{"HasBesmele":false,"SureId":18,"AyetId":93,"Arabic":"حَتّٰٓى اِذَا بَلَغَ بَيْنَ السَّدَّيْنِ وَجَدَ مِنْ دُونِهِمَا قَوْماًۙ لَا يَكَادُونَ يَفْقَهُونَ قَوْلاً","Meaning":"Nihayet iki dağ arasına ulaştığında bunların ötesinde nerede ise hiçbir sözü anlamayan bir kavim buldu.","ArabicAyetNumber":"٩٣","MeaningAyetNumber":"93","MeaningVisible":true}],"TefsirText":"Zülkarneyn üçüncü defa ordusunu hazırlayıp seferlerine devam etti. Bu seferin hangi istikamete yapıldığı Kur’an’da  açıkça belirtilmemiş olmakla birlikte, tefsirciler bunun  kuzeye yapıldığı kanaatindedirler. Kâmil Miras da Zülkarneyn’in  bu üçüncü seferinin güneyden kuzeye doğru gerçekleştiğini savunur ve bunun Kur’an’ın  nazmından anlaşıldığını ifade eder (Tecrîd-i Sarih Tercümesi, IX, 100). Bir görüşe göre Zülkarneyn’in vardığı iki dağ arasından maksat Hazar denizinden Karadeniz’e doğru uzanan  dağ sıraları arasında bulunan Demirkapı mıntıkasıdır. Bu dağların ötesinde  Ye’cûc ve Me’cûc  bulunmaktadır (Mevdûdî, III, 179). Diğer bir görüşe göre bu iki dağ doğuda, Türk yurdunun sona erdiği bölgede bulunmaktadır;  meşhur Türk müfessirleri Zemahşerî ile Ebüssuûd bu kanaattedirler.  Elmalılı da, “Bu görüş Çin Seddi’ne bir işarettir” diyerek konuya biraz daha açıklık getirmek istemiştir (V, 3285). Ancak tarihçilerin verdiği bilgiye göre Çin Seddi’ni Zülkarneyn değil Çinliler yaptırmışlardır. Zülkarneyn’in ulaştığı bu iki dağ eğer doğuda ise bunların Tanrı dağları ile Altaylar, seddin de bu iki dağ arasında, Çin Seddi’nden çok daha önce yapılmış fakat zamanla yıkılmış bir set olması gerekir. 93. âyette “Nerede  ise hiçbir sözü anlamayan  bir kavim buldu” diye tercüme ettiğimiz cümle farklı okunuşa göre, “Nerede ise hiçbir sözü anlatamayan  bir kavim buldu” anlamı  da verilebilir. Yani Zülkarneyn’in karşılaştığı kavim, kendi dillerinden başka dil bilmedikleri için Zülkarneyn’in sözlerini anlamıyorlardı veya kendi  düşüncelerini  ona anlatamıyorlardı. Ama kendisine her türlü imkân lutfedilmiş olan Zülkarneyn, onlarla anlaşma yolunu buldu ve onların teklif ve yardımlarıyla  Ye’cûc ve Me’cûc’e karşı büyük bir set yaptı. Kur’an bu seddin nerede ve ne zaman yapıldığı konusunda herhangi bir açıklama yapmamıştır. Ancak genellikle tefsirlerde Zülkarneyn’in karşılaştığı, söz anlamayan veya anlatamayan kavmin Türkler olduğuna işaret edilmiştir (Zemahşerî, II, 498; Râzî, XXI, 169; İbn Kesîr, V, 191; Elmalılı, V, 3287). Bu durumda olay Orta Asya veya Kafkaslar’da meydana gelmiş olmalıdır.","Nuzul":null,"AdiAyetSayisi":null,"Fazileti":null,"Konusu":null}