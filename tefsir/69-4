{"SureId":69,"AyetStartId":4,"AyetEndId":8,"Ayets":[{"HasBesmele":false,"SureId":69,"AyetId":4,"Arabic":"كَذَّبَتْ ثَمُودُ وَعَادٌ بِالْقَارِعَةِ","Meaning":"Semûd ve Âd, kapılarını çalacak felâketi yalan saymışlardı.","ArabicAyetNumber":"٤","MeaningAyetNumber":"4","MeaningVisible":true},{"HasBesmele":false,"SureId":69,"AyetId":5,"Arabic":"فَاَمَّا ثَمُودُ فَاُهْلِكُوا بِالطَّاغِيَةِ","Meaning":"Semûd kavmi çok şiddetli bir depremle helâk edildi.","ArabicAyetNumber":"٥","MeaningAyetNumber":"5","MeaningVisible":true},{"HasBesmele":false,"SureId":69,"AyetId":6,"Arabic":"وَاَمَّا عَادٌ فَاُهْلِكُوا بِر۪يحٍ صَرْصَرٍ عَاتِيَةٍۙ","Meaning":"Âd halkı ise dehşetli bir kasırga ile yok ediliverdi.","ArabicAyetNumber":"٦","MeaningAyetNumber":"6","MeaningVisible":true},{"HasBesmele":false,"SureId":69,"AyetId":7,"Arabic":"سَخَّرَهَا عَلَيْهِمْ سَبْعَ لَيَالٍ وَثَمَانِيَةَ اَيَّامٍۙ حُسُوماً فَتَرَى الْقَوْمَ ف۪يهَا صَرْعٰىۙ كَاَنَّهُمْ اَعْجَازُ نَخْلٍ خَاوِيَةٍۚ","Meaning":"Allah o kasırgayı ardarda yedi gece, sekiz gün onların üzerine gönderdi. Öyle ki (orada bulunsaydın), o kavmi devrilmiş hurma kütükleri gibi oracıkta yere serilmiş halde görürdün.","ArabicAyetNumber":"٧","MeaningAyetNumber":"7","MeaningVisible":true},{"HasBesmele":false,"SureId":69,"AyetId":8,"Arabic":"فَهَلْ تَرٰى لَهُمْ مِنْ بَاقِيَةٍ","Meaning":"Şimdi onlardan geriye kalan bir şey görüyor musun?","ArabicAyetNumber":"٨","MeaningAyetNumber":"8","MeaningVisible":true}],"TefsirText":"“Kapılarını  çalacak felâket”  diye çevirdiğimiz karia kelimesi “çarpan, vuran, çarpışan” anlamında olup burada kıyametin bir başka ismi olarak kullanılmıştır. Semûd ve Âd kavimleri  âhireti inkâr edip kendilerine gönderilen peygambere isyan ettikleri için birincisi (Semûd), şiddetinden dolayı âyette “tâgiye” (azgın) denilen çok ağır bir depremle yok olup gitmiştir (bilgi için bk. A‘râf 7/73-79; Hûd 11/61-68); Âd kavmi ise inkârcılıkta ısrar ettiği için Allah onların üzerine kasıp kavuran bir fırtına göndermiş; bu fırtına Âd kavminin yurdunda yedi gece sekiz gün devam etmiş; sonunda insanları sökülmüş hurma kütükleri gibi yerlere serivermiştir (krş. Kamer 54/19-20). Âd kavminin muhteşem sarayları ve köşkleri yerle bir olmuş; böylece yok olup gitmişlerdir. Bu iki kavmin âkıbetleri, hem Muhammed ümmetine birer ders ve ibret  levhası olarak hem de bu felâketleri  gerektiren gücün kıyameti de gerçekleştireceğine bir kanıt olarak zikredilmiştir (bk. A‘râf 7/65-72; Hûd 11/50-60).","Nuzul":null,"AdiAyetSayisi":null,"Fazileti":null,"Konusu":null}