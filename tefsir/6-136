{"SureId":6,"AyetStartId":136,"AyetEndId":136,"Ayets":[{"HasBesmele":false,"SureId":6,"AyetId":136,"Arabic":"وَجَعَلُوا لِلّٰهِ مِمَّا ذَرَاَ مِنَ الْحَرْثِ وَالْاَنْعَامِ نَص۪يباً فَقَالُوا هٰذَا لِلّٰهِ بِزَعْمِهِمْ وَهٰذَا لِشُرَكَٓائِنَاۚ فَمَا كَانَ لِشُرَكَٓائِهِمْ فَلَا يَصِلُ اِلَى اللّٰهِۚ وَمَا كَانَ لِلّٰهِ فَهُوَ يَصِلُ اِلٰى شُرَكَٓائِهِمْۜ سَٓاءَ مَا يَحْكُمُونَ","Meaning":"Allah’ın yarattığı ekin ve hayvanlardan Allah’a pay ayırıp zanlarınca, \"Bu Allah’a, bu da ortaklarımıza (putlara)\" dediler. Ortakları için ayrılan Allah’a ulaşmıyor, fakat Allah için ayrılan ortaklarına ulaşıyor! Ne kötü hüküm veriyorlar!","ArabicAyetNumber":"١٣٦","MeaningAyetNumber":"136","MeaningVisible":true}],"TefsirText":"Hem Allah’ın varlığına inanan hem de cinlerin, meleklerin ve ölmüş atalarının sembolleri olarak düşündükleri, bu sebeple de kendilerine şefaatçi olacaklarına inandıkları putları Allah’a ortak koşan Câhiliye Arapları ziraî ürünleriyle  hayvanlarından bir pay Allah’a, bir pay da ilgi ve şefaatlerini umdukları aile veya kabile  putlarına  adarlar, Allah’a adadıklarını misafirlere,  yoksullara, yetimlere vb. muhtaçlara harcarlar, putlara ayırdıklarını da onların önünde icra edilen âyinlerde ve putların bakımı gibi hizmetlerde kullanırlardı.  Bu bâtıl geleneğe göre, Allah’ın bu mallara ihtiyacı olmadığı düşünülerek, Allah için ayrılandan putların  payına aktarma yapılabilir,  fakat putların  payından Allah’a ayrılana aktarma yapılmazdı. Yıl sonu geldiğinde müşrikler Allah için adadıklarından artakalanı kendilerine  harcar, fakat putların payından artana dokunmazlardı.  Câhiliye  döneminin bazı  bâtıl yasalarının,hüküm ve uygulamalarının eleştirildiği bölümün ilki olan bu âyette asıl üzerinde durulan  husus, Câhiliye Arapları’nın,  yalnız inançta değil, harcamalarında,  hayır ve hasenatlarında da putları Allah’a ortak koşmaları, hatta O’ndan daha üstün tutmalarıdır. Burada ayrıca, daha genel bir yaklaşımla, Allah’tan başkası uğruna harcama yapmayı Allah rızâsı uğruna harcama yapmaktan daha önemli  gören anlayışlara da dolaylı bir tenkit bulunduğu düşünülebilir.","Nuzul":null,"AdiAyetSayisi":null,"Fazileti":null,"Konusu":null}