{"SureId":37,"AyetStartId":27,"AyetEndId":34,"Ayets":[{"HasBesmele":false,"SureId":37,"AyetId":27,"Arabic":"وَاَقْبَلَ بَعْضُهُمْ عَلٰى بَعْضٍ يَتَسَٓاءَلُونَ","Meaning":"Biri diğerine yönelir, karşılıklı birbirini sorumlu tutup suçlarlar.","ArabicAyetNumber":"٢٧","MeaningAyetNumber":"27","MeaningVisible":true},{"HasBesmele":false,"SureId":37,"AyetId":28,"Arabic":"قَالُٓوا اِنَّكُمْ كُنْتُمْ تَأْتُونَنَا عَنِ الْيَم۪ينِ","Meaning":"Derler ki: \"Siz, evet siz, bize iyi niyetliymiş gibi görünerek gelirdiniz.\"","ArabicAyetNumber":"٢٨","MeaningAyetNumber":"28","MeaningVisible":true},{"HasBesmele":false,"SureId":37,"AyetId":29,"Arabic":"قَالُوا بَلْ لَمْ تَكُونُوا مُؤْمِن۪ينَۚ","Meaning":"Diğerleri, \"Aksine\" derler, \"Siz inanmış kimseler değildiniz.","ArabicAyetNumber":"٢٩","MeaningAyetNumber":"29","MeaningVisible":true},{"HasBesmele":false,"SureId":37,"AyetId":30,"Arabic":"وَمَا كَانَ لَنَا عَلَيْكُمْ مِنْ سُلْطَانٍۚ بَلْ كُنْتُمْ قَوْماً طَاغ۪ينَ","Meaning":"Bizim, sizin üzerinizde hiçbir etkili baskımız olmamıştı; bilâkis siz azgın bir topluluktunuz.","ArabicAyetNumber":"٣٠","MeaningAyetNumber":"30","MeaningVisible":true},{"HasBesmele":false,"SureId":37,"AyetId":31,"Arabic":"فَحَقَّ عَلَيْنَا قَوْلُ رَبِّنَاۗ اِنَّا لَذَٓائِقُونَ","Meaning":"Sonuçta rabbimizin hükmünü hepimiz hak ettik; artık (gerekli cezayı) mutlaka tadacağız.","ArabicAyetNumber":"٣١","MeaningAyetNumber":"31","MeaningVisible":true},{"HasBesmele":false,"SureId":37,"AyetId":32,"Arabic":"فَاَغْوَيْنَا‌كُمْ اِنَّا كُنَّا غَاو۪ينَ","Meaning":"\"Sizi saptırdık, çünkü biz kendimiz sapmıştık.\"","ArabicAyetNumber":"٣٢","MeaningAyetNumber":"32","MeaningVisible":true},{"HasBesmele":false,"SureId":37,"AyetId":33,"Arabic":"فَاِنَّهُمْ يَوْمَئِذٍ فِي الْعَذَابِ مُشْتَرِكُونَ","Meaning":"O gün onlar azap görmede ortaktırlar.","ArabicAyetNumber":"٣٣","MeaningAyetNumber":"33","MeaningVisible":true},{"HasBesmele":false,"SureId":37,"AyetId":34,"Arabic":"اِنَّا كَذٰلِكَ نَفْعَلُ بِالْمُجْرِم۪ينَ","Meaning":"İşte biz suçlulara böyle yaparız!","ArabicAyetNumber":"٣٤","MeaningAyetNumber":"34","MeaningVisible":true}],"TefsirText":"Militan örgüt mensuplarının, yaşadıkları hezimet  ve dağılma sürecinin ardından birbirine düşmeleri, birbirlerini suçlamaları gibi inkârcıların  da dünyadaki sapkınlık ve haksızlıklarının bedelini  ödeme noktasına geldiklerini görünce birbirlerini  nasıl suçlayacakları anlatılmaktadır.  Taberî (XXIII, 48-49), İbn Atıyye (IV,  469)  gibi bazı müfessirler, burada suçlayanların inkârcılar,  suçlananların da onları hak yoldan saptıran görülmez varlıklar (cinler, şeytanlar) olduğunu ileri süren rivayetlere itibar etmişlerdir. Ancak çoğunluğun yorumuna göre suçlayanlar sıradan inkârcılar, suçlananlar da onların  liderleri konumunda olanlardır.  Sözlükte “sağ taraf” ve “and” mânalarına gelen âyet metnindeki  yemîn kelimesinin kullanımdaki değişik anlamları nedeniyle 28. âyet farklı şekillerde yorumlanmıştır (bk. Zemahşerî, III,  299). Bizim de tercih ettiğimiz bir yoruma göre eski Arap kültüründe  sağ taraf  uğurlu, sol taraf uğursuz sayılır, bir şeyin sağdan gelmesi uğur ve hayır olarak yorumlanırdı. Kur’an’da iyilerin amel defterlerinin  sağ taraflarından, kötülerin amel defterlerinin  de sol taraftan verileceğini bildiren ifade tarzı da (Hâkka 69/19, 25) sağ ve sol  kelimelerinin gelenekteki bu simgesel kullanımına dayanmaktadır (Zemahşerî, III, 299; Râzî, XXVI, 134). Dolayısıyla âyetteki “Sağ taraftan gelirdiniz” ifadesi mecazi bir anlatım olup, “Bize hakkımızda hayırlı olacak teklifler getirdiğinizi söyler, bize karşı iyi niyetli, sureti haktan görünürdünüz; ama şimdi anlıyoruz ki gerçekte bizi kandırmış, haktan saptırmışsınız, bize kötülük etmişsiniz” anlamına gelmektedir. Hemen bütün tefsirlerde yemîn kelimesinin “and” mânasından hareketle âyetin, “İnkârcılar, kendilerini saptıran liderlerine âhirette, ‘Siz yeminler ederek bizi ayartıp yoldan çıkardınız’ diye suçlayacaklar” şeklinde anlaşılabileceği veya aynı kelimenin “kuvvet, otorite” anlamında da kullanıldığını dikkate alarak âyeti, “Bize karşı kuvvet kullanarak, üzerimizde otorite kurarak bizi haktan saptırdınız” şeklinde yorumlanabileceği de söylenmiştir.  Sonuç olarak burada inkârcıların, âhiretteki âkıbetlerini  görünce kendilerini saptıran önderleri  suçlayacakları; onların  da bu suçlamalara karşı 29-32. âyetlerdeki ifadelerle kendilerini savunacakları bildirilmektedir. Kuşkusuz âhiretle ilgili bu tasvirin yapılmasının asıl amacı, toplumların  hem yöneten hem de yönetilen kesimlerini  uyarmaktır. Buna göre yönetenler böyle bir suçlamayla karşı karşıya kalacaklarını düşünerek despotik ve saptırıcı uygulamalardan kaçınmalıdırlar;  yönetilenler de başkalarının güdümüne girmeden, onurlu bir kişilik sergileyerek, Allah’ın karşısında sorumlu tutulacakları inanç ve davranış konularında kendi iradeleriyle  özgür ve bilinçli bir şekilde karar verip seçim yapmalıdırlar. 31-33. âyetlerin üslûbundan öyle anlaşılıyor ki, yönetimi altındakileri  peygamberin gösterdiği doğru yoldan saptıranlar hem kendi günahlarından hem de başkalarını saptırmalarından dolayı, kezâ sapanlar da yine hem yoldan çıkmalarından  hem de başkalarının uydusu olmalarından dolayı ceza göreceklerdir.  Devamındaki açıklamalar, 34. âyetteki “suçlular” (mücrimîn) kelimesiyle inkârcıların kastedildiğini göstermektedir.","Nuzul":null,"AdiAyetSayisi":null,"Fazileti":null,"Konusu":null}