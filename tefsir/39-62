{"SureId":39,"AyetStartId":62,"AyetEndId":63,"Ayets":[{"HasBesmele":false,"SureId":39,"AyetId":62,"Arabic":"اَللّٰهُ خَالِقُ كُلِّ شَيْءٍۘ وَهُوَ عَلٰى كُلِّ شَيْءٍ وَك۪يلٌ","Meaning":"Allah her şeyin yaratıcısıdır ve her şeyi koruyup yöneten de O’dur.","ArabicAyetNumber":"٦٢","MeaningAyetNumber":"62","MeaningVisible":true},{"HasBesmele":false,"SureId":39,"AyetId":63,"Arabic":"لَهُ مَقَال۪يدُ السَّمٰوَاتِ وَالْاَرْضِۜ وَالَّذ۪ينَ كَفَرُوا بِاٰيَاتِ اللّٰهِ اُو۬لٰٓئِكَ هُمُ الْخَاسِرُونَ۟","Meaning":"Göklerin ve yerin anahtarları O’ndadır. Allah’ın âyetlerini inkâr edenlerin durumuna gelince işte hüsrana uğrayanlar onlardır.","ArabicAyetNumber":"٦٣","MeaningAyetNumber":"63","MeaningVisible":true}],"TefsirText":"Vekil kelimesi,  “birinin adına onun işlerini yöneten, bu hususta kendisine  güvenilen”  demektir  (Râgıb el-İsfahânî,  el-Müfredât, “vkl” md.). Kelime Allah için kullanıldığında yerine göre, “Kulun kendisine dayanıp güvendiği, umduklarına ulaşıp korktuklarından emin olabilmesi için yardımına bel bağladığı üstün güç” veya –burada  olduğu gibi– “varlıkları kendi tekelinde bulunduran, onları ortaksız ve rakipsiz olarak yöneten, koruyup  gözeten” (Râzî, XXVII, 11) şeklinde kısmen iki farklı anlama gelir.  “Anahtarlar” diye çevirdiğimiz 63. âyetin metnindeki mekålîd kelimesine “hazineler”  anlamı da verilmiştir. Her iki durumda da âyet, Allah Teâlâ’nın evren üzerindeki mutlak hükümranlığını, yönetim ve gözetimini, sınırsız bilgisini ifade eder. Sonuçta bu iki âyette bütün varlıklar üzerinde en yüksek seviyede hâkimiyet ve yönetimin  Allah’ a ait olduğu kesin bir dille ve özlü bir ifadeyle ortaya konmuştur. Râzî’ye göre 63. âyette geçen “Allah’ın âyetleri” ile bilhassa burada değinilen ilâhî hakikatler kastedilmiş, bu hakikatleri  inkâr edenlerin hüsrana uğrayacakları bildirilmiştir (XXVII, 12).","Nuzul":null,"AdiAyetSayisi":null,"Fazileti":null,"Konusu":null}