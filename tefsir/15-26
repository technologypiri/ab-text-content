{"SureId":15,"AyetStartId":26,"AyetEndId":26,"Ayets":[{"HasBesmele":false,"SureId":15,"AyetId":26,"Arabic":"وَلَقَدْ خَلَقْنَا الْاِنْسَانَ مِنْ صَلْصَالٍ مِنْ حَمَأٍ مَسْنُونٍۚ","Meaning":"Andolsun biz insanı şekillenebilir özlü balçıktan, (şekil verilip) kurutulmuş çamurdan yarattık.","ArabicAyetNumber":"٢٦","MeaningAyetNumber":"26","MeaningVisible":true}],"TefsirText":"Allah’ın kudretini, ilminin ve hikmetinin mükemmelliğini delilleriyle  açıklayan bu bölümde  sıra, akıl ve zekâsı, duyguları ve estetik zevkleri gibi özellikleriyle Allah’ın eserlerinin en önemlisi ve en seçkini olan insan türünün veya ilk insanın yaratılışı konusuna gelmiştir. “Kuru çamur” diye çevirdiğimiz 26. âyet metnindeki  salsâl kelimesi sözlük ve tefsirlerde  genellikle “uzun süre bekletilerek  vurulduğunda çınlayacak derecede kurumuş olan çamur” şeklinde açıklanmaktadır. Kendi halinde bırakılarak kuruyan çamura salsâl, ateşte kurutulana da fahhâr (Rahmân 55/14) denir. Âyet metnindeki  hame’ kelimesine  özetle “kokuşmuş kara balçık”, mesnûn kelimesine de “uzun süre kalan, akışkan, değişebilir, farklı şekillere sokulabilen, bir sûrete bürünmüş olan nesne” gibi mânalar verilmektedir (Taberî, XIV, 28-30; İbn Âşûr, XIV, 41-42). Âyette insan bedeninin,  Allah’ın yaratma sıfatının bir eseri ve tecellisi olarak topraktan başlayıp devam eden fiziksel-biyolojik değişim ve gelişim sürecine işaret edilmektedir (insanın fiziksel oluşum ve gelişimi hakkında bilgi için bk. Mü’minûn 23/12-14).","Nuzul":null,"AdiAyetSayisi":null,"Fazileti":null,"Konusu":null}