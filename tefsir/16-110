{"SureId":16,"AyetStartId":110,"AyetEndId":111,"Ayets":[{"HasBesmele":false,"SureId":16,"AyetId":111,"Arabic":"يَوْمَ تَأْت۪ي كُلُّ نَفْسٍ تُجَادِلُ عَنْ نَفْسِهَا وَتُوَفّٰى كُلُّ نَفْسٍ مَا عَمِلَتْ وَهُمْ لَا يُظْلَمُونَ","Meaning":"O gün herkes gelip kendisini savunacak, herkese yaptığının karşılığı eksiksiz ödenecek, onlara haksızlık edilmeyecektir.","ArabicAyetNumber":"١١١","MeaningAyetNumber":"111","MeaningVisible":true}],"TefsirText":"Müfessirlerin çoğunluğu buradaki göçten Hz. Peygamber’in Medine’ye hicretinin kastedildiğini  ileri sürmüşlerse  de bu sûre Mekke’de indiğine göre, 41. âyette olduğu gibi burada da Habeşistan’a göç edenlerden bahsedildiğini kabul etmek gerekir.  “Eziyetlerle sınanmak” şeklinde tercüme ettiğimiz metindeki fütinû fiili,   inkârcıların müslümanları  inançlarından  döndürebilmek  için uyguladıkları fiziksel ve mânevî baskıları ifade eder. Bu baskılar, başka açıdan müslümanın  dinine sadakatinin ve Allah’a imanının  sınandığı bir tür imtihan olduğu için olay, aslında “imtihan” anlamı taşıyan bu fiille  ifade edilmiştir.  Yukarıdaki  âyetler, dünya tutkuları ve zaafları sebebiyle inkârda  ısrar eden veya müslüman  iken  bu tür baskılara dayanacak kadar  inancı  ve bağlılığı  güçlü olmadığı  için sınavı kaybedip dinden çıkanlardan   söz  etmişti.  Burada  ise baskılara  ve eziyetlere rağmen dinlerinde sebat eden, en azından zâhiren baskıcıların istedikleri gibi hareket etseler de kalplerinde imanlarını koruyan müslümanlar övülmekte; Allah’ın onların yardımcısı,  velîsi olacağına  ve sonunda onların galip geleceğine işaret edilmekte (âyet metnindeki  “li” edatının bu anlama işaret ettiğine dair bk. Zemahşerî, II, 345; Şevkânî, III, 223); herkesin kendisini savunacağı, kendi başının derdine düşeceği kıyamet gününde de Allah’a candan inanıp bağlanan, inancı uğruna baskılara katlanan,  acı çeken, sabreden ve nihayet yurtlarını terkeden bu müminlere Cenâb-ı Hakk’ın rahmet ve mağfiretiyle muamele edeceği müjdelenmektedir.","Nuzul":null,"AdiAyetSayisi":null,"Fazileti":null,"Konusu":null}