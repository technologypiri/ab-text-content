{"SureId":53,"AyetStartId":36,"AyetEndId":54,"Ayets":[{"HasBesmele":false,"SureId":53,"AyetId":45,"Arabic":"وَاَنَّهُ خَلَقَ الزَّوْجَيْنِ الذَّكَرَ وَالْاُنْثٰىۙ","Meaning":"Rahime atıldığı zaman nutfeden (embriyo) erkeğiyle dişisiyle iki cinsi yaratan da O’dur.","ArabicAyetNumber":"٤٥","MeaningAyetNumber":"45-46","MeaningVisible":true},{"HasBesmele":false,"SureId":53,"AyetId":46,"Arabic":"مِنْ نُطْفَةٍ اِذَا تُمْنٰىۖ","Meaning":"Rahime atıldığı zaman nutfeden (embriyo) erkeğiyle dişisiyle iki cinsi yaratan da O’dur.","ArabicAyetNumber":"٤٦","MeaningAyetNumber":"46","MeaningVisible":false},{"HasBesmele":false,"SureId":53,"AyetId":47,"Arabic":"وَاَنَّ عَلَيْهِ النَّشْاَةَ الْاُخْرٰىۙ","Meaning":"Öteki yaratma da (öldükten sonra diriltme) O’na aittir.","ArabicAyetNumber":"٤٧","MeaningAyetNumber":"47","MeaningVisible":true},{"HasBesmele":false,"SureId":53,"AyetId":48,"Arabic":"وَاَنَّهُ هُوَ اَغْنٰى وَاَقْنٰىۙ","Meaning":"Çok veren de O’dur, az veren de.","ArabicAyetNumber":"٤٨","MeaningAyetNumber":"48","MeaningVisible":true},{"HasBesmele":false,"SureId":53,"AyetId":49,"Arabic":"وَاَنَّهُ هُوَ رَبُّ الشِّعْرٰىۙ","Meaning":"Şi‘râ yıldızının rabbi de O’dur.","ArabicAyetNumber":"٤٩","MeaningAyetNumber":"49","MeaningVisible":true},{"HasBesmele":false,"SureId":53,"AyetId":50,"Arabic":"وَاَنَّـهُٓ اَهْلَكَ عَاداًۨ الْاُو۫لٰىۙ","Meaning":"Eski Âd kavmini helâk eden de O’dur.","ArabicAyetNumber":"٥٠","MeaningAyetNumber":"50","MeaningVisible":true},{"HasBesmele":false,"SureId":53,"AyetId":51,"Arabic":"وَثَمُودَا۬ فَمَٓا اَبْـقٰىۙ","Meaning":"Semûd’u da öyle. Hem de geriye bir şey bırakmadan!","ArabicAyetNumber":"٥١","MeaningAyetNumber":"51","MeaningVisible":true},{"HasBesmele":false,"SureId":53,"AyetId":52,"Arabic":"وَقَوْمَ نُوحٍ مِنْ قَبْلُۜ اِنَّهُمْ كَانُوا هُمْ اَظْلَمَ وَاَطْغٰىۜ","Meaning":"Bunlardan da önce Nûh kavmini. Çünkü onlar çok zalim ve çok azgın idiler.","ArabicAyetNumber":"٥٢","MeaningAyetNumber":"52","MeaningVisible":true},{"HasBesmele":false,"SureId":53,"AyetId":53,"Arabic":"وَالْمُؤْتَفِكَةَ اَهْوٰىۙ","Meaning":"Altı üstüne getirilmiş şehirleri de O helâk etti.","ArabicAyetNumber":"٥٣","MeaningAyetNumber":"53","MeaningVisible":true},{"HasBesmele":false,"SureId":53,"AyetId":54,"Arabic":"فَغَشّٰيهَا مَا غَشّٰىۚ","Meaning":"Onları üzerilerine yağan felâketlere gömdü!","ArabicAyetNumber":"٥٤","MeaningAyetNumber":"54","MeaningVisible":true}],"TefsirText":"Önceki âyetlerde eleştirilen tavır vesilesiyle, o sırada muhatapların hakkında en fazla bilgiye sahip oldukları peygamberlerden Hz. İbrâhim  ve Hz. Mûsâ’ya indirilen vahiylerin  özüne değinilmektedir. Bu âyetlerin ilk kısmında (38-42. âyetlerde) hatırlatılan ilkeler ve bilgiler –konuya ilişkin başka naslar da dikkate alınarak– şöyle açıklanabilir: a) Sorumluluk: Kur’an’da değişik vesilelerle belirtildiği üzere, suçların ve cezaların  şahsîliği esastır; –istese de– kimse başkasının günahını yüklenemez. b) Kesp: Herkes bütün sırlarını ve inceliklerini bilemeyeceğimiz bir sınav düzeni içinde iradî seçimler yapmak durumundadır. c) Hesap verme: Dünya hayatında iradî seçimle yaptığı her iş mahşer günü insanın önüne konacak, iyilik ve kötülükleri  görülecek, bu konuda tamamen âdil bir yargılama yapılacaktır. d) Karşılık verme: Sözü edilen yargılamanın sonunda herkese yaptıklarının  karşılığı tastamam verilecektir. e) Nihaî takdir: Yapılanların karşılığı verilirken kimsenin en küçük bir haksızlığa uğratılmayacağı kesin olmakla beraber, ilâhî lutuf ve bağışlama hususu Allah’ın mutlak iradesine bağlıdır; bu konuda mümine düşen, ümitvar olmak, ama buna güvenerek gevşeklik göstermemektir. 39-40. âyetler dürüstlükle çalışıp çabalamanın, alın teriyle kazanmanın Allah nezdindeki değerine de işaret etmektedir.   43-49.  âyetlerde insanın hayat-ölüm çizgisi içinde cereyan eden her oluşun ve genelde evrende olup biten her şeyin Allah Teâlâ’nın irade ve kudretine  bağlı bulunduğunu gösteren örnekler verilmekte; 50-54.âyetlerde de inkârcılıkları  sebebiyle helâk edilen  bazı eski toplumların başına gelenler hatırlatılmaktadır. 47. âyette geçen ve “öteki yaratma” diye tercüme edilen “en-neş’etü’l-uhrâ” tamlaması genellikle “öldükten sonra diriltme” mânasıyla açıklanmıştır. Râzî, önceki âyetlerde insanın yaratılışından söz edilmesini  ve başka bazı delilleri dikkate alarak bu tamlamayla, cenine ruhun üflenmesine işaret edilmiş olabileceği kanaatine ulaştığını belirtir (XXIX, 21). 48. âyet “Zengin eden de O’dur, yoksul kılan da” şeklinde de anlaşılmıştır (Şevkânî, V, 135).  49. âyette geçen Şi‘râ,  bazı Arap kabilelerinin şans kaynağı saydıkları, bahtlarını kendisine bağladıkları ve bu sebeple taptıkları en parlak yıldız olarak anlaşılmıştır. Batı dillerinde yazılan meâl ve tefsirlerde, Şi‘râ karşılığında genellikle “Sirius” kelimesinin  kullanılması da bu anlamdan hareketle yapılmış bir çeviridir (meselâ bk. Arthur J. Arberry, The Koran, s. 552; Hamidullah, Le Saint Coran, s. 528). Sirius,  dilimizde Akyıldız  veya Şuarayıyemânî olarak bilinen ve Büyükköpek  takım yıldızı içinde yer alan en parlak yıldızın adıdır. Öyle anlaşılıyor ki, âyette Allah’ın Şi‘râ’nın da rabbi olduğu belirtilerek, bir tür şirk olan ve yukarıda değinilen telakkilerin temelden yıkılması hedeflenmektedir.  53. âyette geçen “altı üstüne getirilmiş şehirler” genellikle, Lût kavmi ve oturdukları  yerler şeklinde açıklanmıştır; fakat benzer felâketlere uğratılarak ilâhî cezaya çarptırılmış bütün toplumların kastedilmiş olması da muhtemeldir (Râzî, XXIX, 24).","Nuzul":null,"AdiAyetSayisi":null,"Fazileti":null,"Konusu":null}