{"SureId":37,"AyetStartId":139,"AyetEndId":148,"Ayets":[{"HasBesmele":false,"SureId":37,"AyetId":139,"Arabic":"وَاِنَّ يُونُسَ لَمِنَ الْمُرْسَل۪ينَۜ","Meaning":"Kuşkusuz Yûnus da elçilerimizdendi.","ArabicAyetNumber":"١٣٩","MeaningAyetNumber":"139","MeaningVisible":true},{"HasBesmele":false,"SureId":37,"AyetId":140,"Arabic":"اِذْ اَبَقَ اِلَى الْفُلْكِ الْمَشْحُونِۙ","Meaning":"Vaktiyle o, yüklü bir tekneyle ülkesinden kaçmıştı.","ArabicAyetNumber":"١٤٠","MeaningAyetNumber":"140","MeaningVisible":true},{"HasBesmele":false,"SureId":37,"AyetId":141,"Arabic":"فَسَاهَمَ فَكَانَ مِنَ الْمُدْحَض۪ينَۚ","Meaning":"Kur’aya girdi ve kaybedenlerden oldu.","ArabicAyetNumber":"١٤١","MeaningAyetNumber":"141","MeaningVisible":true},{"HasBesmele":false,"SureId":37,"AyetId":142,"Arabic":"فَالْتَقَمَهُ الْحُوتُ وَهُوَ مُل۪يمٌ","Meaning":"Kendisini balık (balina) ağzına aldı. Doğrusu o (bundan önce) kınanacak bir iş yapmıştı.","ArabicAyetNumber":"١٤٢","MeaningAyetNumber":"142","MeaningVisible":true},{"HasBesmele":false,"SureId":37,"AyetId":143,"Arabic":"فَلَوْلَٓا اَنَّهُ كَانَ مِنَ الْمُسَبِّح۪ينَۙ","Meaning":"Eğer o, Allah’ın şanını yüceltenlerden olmasaydı kıyamete kadar balığın karnında kalacaktı.","ArabicAyetNumber":"١٤٣","MeaningAyetNumber":"143-144","MeaningVisible":true},{"HasBesmele":false,"SureId":37,"AyetId":144,"Arabic":"لَلَبِثَ ف۪ي بَطْنِه۪ٓ اِلٰى يَوْمِ يُبْعَثُونَ","Meaning":"Eğer o, Allah’ın şanını yüceltenlerden olmasaydı kıyamete kadar balığın karnında kalacaktı.","ArabicAyetNumber":"١٤٤","MeaningAyetNumber":"144","MeaningVisible":false},{"HasBesmele":false,"SureId":37,"AyetId":145,"Arabic":"فَنَبَذْنَاهُ بِالْعَرَٓاءِ وَهُوَ سَق۪يمٌۚ","Meaning":"Sağlığı bozulmuş olarak onun ıssız bir kıyıya bırakılmasını sağladık;","ArabicAyetNumber":"١٤٥","MeaningAyetNumber":"145","MeaningVisible":true},{"HasBesmele":false,"SureId":37,"AyetId":146,"Arabic":"وَاَنْبَتْنَا عَلَيْهِ شَجَرَةً مِنْ يَقْط۪ينٍۚ","Meaning":"Üstüne (gölge yapması için) kabak türünden bir bitki bitirdik.","ArabicAyetNumber":"١٤٦","MeaningAyetNumber":"146","MeaningVisible":true},{"HasBesmele":false,"SureId":37,"AyetId":147,"Arabic":"وَاَرْسَلْنَاهُ اِلٰى مِائَةِ اَلْفٍ اَوْ يَز۪يدُونَۚ","Meaning":"Bir defa daha onu yüz bin ya da daha fazla kişiye elçi olarak gönderdik.","ArabicAyetNumber":"١٤٧","MeaningAyetNumber":"147","MeaningVisible":true},{"HasBesmele":false,"SureId":37,"AyetId":148,"Arabic":"فَاٰمَنُوا فَمَتَّعْنَاهُمْ اِلٰى ح۪ينٍۜ","Meaning":"Bu defa onlar iman ettiler, biz de kendilerini belirli bir vakte kadar nimetlerimizle yaşattık.","ArabicAyetNumber":"١٤٨","MeaningAyetNumber":"148","MeaningVisible":true}],"TefsirText":"Yûnus aleyhisselâm, Kur’ân-ı Kerîm’de altı yerde anılmaktadır; Nisâ sûresinde (4/163) kendilerine  vahiy gönderilen peygamberler arasında zikredilmekte; En‘âm sûresinde (6/86) on yedi peygamberin ismi sıralanırken onun da adı geçmekte; Yûnus sûresinde (10/98) kavminin inkârdan vazgeçerek helâk edilmekten kurtuldukları bildirilmekte; Enbiyâ sûresinde (21/87-88) tebliğinin başlangıcında halkının kendisine inanmamasına kızarak ülkesini  terkettiği, ancak Allah tarafından sıkıntıya uğratılınca yanlışlığının farkına varıp “karanlıklar  içinde” (balığın ağzında) iken, “Senden başka hiçbir tanrı yoktur. Seni tenzih ederim. Gerçekten ben kötü işler yapmışım!” diyerek Allah’a yakardığı; bunun üzerine duasının kabul edilip sıkıntı ve kederden kurtarıldığı bildirilmekte; Kalem sûresinde (68/48-50) sabırsızlık gösterip öfkeye kapılması eleştirilmekte, ardından Allah’ın nimeti sayesinde içine düştüğü durumdan kurtulduğu anlatılmaktadır. Konumuz olan âyetlerde ise ülkesinden ayrıldıktan sonra başına gelenler hakkında kısa bilgi yer almaktadır. Kur’an’ın  amacı, salt tarihî bilgi vermek değil, olayın ibret verici yönünü öne çıkarmak olduğu için onun hayatı hakkında daha fazla ayrıntı vermeye gerek görülmemiştir.  Kitâb-ı Mukaddes’te Hz. Yûnus hakkında genel hatlarıyla Kur’an’da verilenlerle  de uyuşan daha ayrıntılı bilgi bulunmaktadır (Yunus, 1-4. bablar). Buna göre milâttan  önce VIII. yüzyılda Asur Devleti’nin başşehri Ninevâ’nın halkını Allah yoluna davet etmesi için Rab tarafından görevlendirilen Yûnus, bu emri dinlemeyip ülkesinden kaçmak üzere Yafa’dan Tarşiş’e (Tarsus) gidecek olan bir gemiye biner. Fırtınaya yakalanan geminin  batmaması için bütün yükü denize bırakıldığı gibi çekilen kur’a sonucu Yûnus da atılır ve onu Rabbin gönderdiği bir balık yutar. Balığın karnında hatasını anlayıp dua eder; bunun üzerine balık onu karaya kusar. Tekrar Ninevâ’ya gitmekle görevlendirilir. Halkı tövbe edip kendisine inanır ve cezalandırılmaktan kurtulur.  Yûnus kıssasından çıkan sonuç şudur: Allah Teâlâ peygamberlerini, başlarına gelen olağan dışı olaylarla eğitmiş, zorlu geçecek bir tevhid mücadelesine hazırlamıştır. Hz. Yûnus’un büyük bir balık, muhtemelen bir balina aracılığıyla boğulmaktan kurtulması mûcizevî bir olaydır. 143. âyetin lafzı, onun, balığın karnına girmeden ağzında tutulmuş olduğu şeklinde anlamaya uygundur.  Tefsirlerde  verilen bilgiye göre Yûnus kavmini  uzun süre (bir rivayete göre otuz üç sene) putperestlikten  vazgeçirip tevhid inancını benimsemeye çağırmışsa da bunda başarılı olamayınca artık onların ıslah olmayacağını düşünüp kızgınlıkla ülkesini terketmiş ve bu sabırsızlığı sebebiyle cezalandırılmıştır (bk. Enbiyâ 21/87-88). Taberî, 143. âyete dayanarak Yûnus’un, bu musibet başına gelmezden önce Allah’a karşı kulluk görevlerini titizlikle uygulamış olması sayesinde balık vasıtasıyla kurtarıldığını belirtir (XXIII, 99). Buna göre onun, kötü olarak nitelediği ve pişman olduğu davranışı (Enbiyâ 21/87), bir anlık gaflet ve öfkeden kaynaklanmış, çektikleriyle de bedelini ödemiştir. “...balığın karnında kalırdı” ifadesi, “...olsaydı ...olurdu” şeklinde bir varsayıma dayanıyor; yani o, iyi bir kul olmasaydı balık kendisini yutacak, orada ölecek ve tekrar dirilmesi kıyamete kalacaktı.","Nuzul":null,"AdiAyetSayisi":null,"Fazileti":null,"Konusu":null}