{"SureId":93,"AyetStartId":9,"AyetEndId":11,"Ayets":[{"HasBesmele":false,"SureId":93,"AyetId":9,"Arabic":"فَاَمَّا الْيَت۪يمَ فَلَا تَقْهَرْۜ","Meaning":"O halde sakın yetimi ezme!","ArabicAyetNumber":"٩","MeaningAyetNumber":"9","MeaningVisible":true},{"HasBesmele":false,"SureId":93,"AyetId":10,"Arabic":"وَاَمَّا السَّٓائِلَ فَلَا تَنْهَرْۜ","Meaning":"El açıp isteyeni de sakın boş çevirme!","ArabicAyetNumber":"١٠","MeaningAyetNumber":"10","MeaningVisible":true},{"HasBesmele":false,"SureId":93,"AyetId":11,"Arabic":"وَاَمَّا بِنِعْمَةِ رَبِّكَ فَحَدِّثْ","Meaning":"Rabbinin lutuflarını şükranla an.","ArabicAyetNumber":"١١","MeaningAyetNumber":"11","MeaningVisible":true}],"TefsirText":"Câhiliye döneminde yetimlerin,  yoksulların hakları gözetilmez, malları ellerinden alınır, kendilerine  zulmedilirdi.  Buna göre 9-10. âyetlerin ana hedefi Resûlullah’ın şahsında bütünüyle toplumun dikkatini bu iki temel ahlâkî ve sosyal problem  üzerine çekmek ve bunları çözüme kavuşturmaktı. Bunun yanında, daha özel olarak Resûlullah’a mazhar olduğu anılan ihsanlar karşısında şükür mahiyetinde bazı görevleri hatırlatılmaktadır.  Burada sıralanan görevlerin,  6-8. âyetlerde Hz. Peygamber’e bahşedildiği bildirilen ilâhî lutuflarla alâkalı olduğu görülmektedir.  Buna göre Allah onu yetim iken korumuştur; o da yetimi incitmemeli,  himaye etmelidir.  Allah ona ne yapacağını bilmez iken yol göstermiştir; o da kendisine bir şeyler sorup aydınlanmak isteyeni geri çevirmemelidir.  Allah onu yoksulken zengin kılmıştır; o da kendisinden yardım isteyeni azarlamamalı, gereken yardımı yapabildiği kadar yapmalıdır. Şükürle ilgili bu özel görevler örnek olarak sıralandıktan sonra sûre bu konuda “Rabbinin lutuflarını şükranla an” şeklindeki genel ve kuşatıcı bir buyrukla tamamlanmıştır. Bazı müfessirler buradaki “nimet” kelimesini  “Kur’an,  peygamberlik, bu sûrede Resûlullah’a lutfedildiği bildirilen şeyler” gibi değişik mânalarla açıklamışlarsa da bunu, Resûlullah’ın hayatı boyunca mazhar olduğu maddî  ve mânevî bütün lutuflar, nimetler  olarak anlamak sûrenin amacına ve âyetlerin akışına daha uygun düşmektedir.  Şunu da belirtmek  gerekir ki, Hz. Peygamber’in hayat hikâyesi onun eşsiz ahlâkını açıkça göstermektedir ve bu âyetlerde söz konusu edilen uyarılara onun herhangi bir davranışı sebep olmuş değildir. Kur’an’ın irşad ve eğitimde kullandığı üslûp gereği burada onun şahsında bütün insanlığa hitap edilmektedir.","Nuzul":null,"AdiAyetSayisi":null,"Fazileti":null,"Konusu":null}