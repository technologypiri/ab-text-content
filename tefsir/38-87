{"SureId":38,"AyetStartId":86,"AyetEndId":88,"Ayets":[{"HasBesmele":false,"SureId":38,"AyetId":86,"Arabic":"قُلْ مَٓا اَسْـَٔلُـكُمْ عَلَيْهِ مِنْ اَجْرٍ وَمَٓا اَنَا۬ مِنَ الْمُتَكَلِّف۪ينَ","Meaning":"(Resulüm!) De ki: \"Sizden görevimle ilgili bir karşılık istemiyorum; ben, olduğundan başka türlü görünenlerden de değilim.","ArabicAyetNumber":"٨٦","MeaningAyetNumber":"86","MeaningVisible":true},{"HasBesmele":false,"SureId":38,"AyetId":87,"Arabic":"اِنْ هُوَ اِلَّا ذِكْرٌ لِلْعَالَم۪ينَ","Meaning":"Bu (Kur’an) ise bütün âlemlere kesinlikle bir öğüt ve uyarıdır.","ArabicAyetNumber":"٨٧","MeaningAyetNumber":"87","MeaningVisible":true},{"HasBesmele":false,"SureId":38,"AyetId":88,"Arabic":"وَلَتَعْلَمُنَّ نَبَاَهُ بَعْدَ ح۪ينٍ","Meaning":"Ve onun bildirdiklerinin gerçekliğini bir zaman sonra öğreneceksiniz.","ArabicAyetNumber":"٨٨","MeaningAyetNumber":"88","MeaningVisible":true}],"TefsirText":"Temel gayesi nübüvvetin ispatı olan sûrenin bu son âyetlerinde bu gerçek üzerine son bir defa daha dikkat çekilmekte,  Hz. Muhammed’in  hak peygamber olduğunun kanıtları onun dilinden ifade edilmektedir.  Buna göre Hz. Peygamber, görevini sürdürmek  için muhataplarından kişisel bir çıkar, maddî veya mânevî bir karşılık beklememektedir; şayet gerçekten peygamber olmasaydı bir çıkar sağlamak için bu işe kalkışması gerekirdi.  Böyle olmadığına göre o davetinde samimidir, söyledikleri gerçektir; sahte bir misyon üstlenen, peygamberlik taslayan biri değildir; tebliğ ettiği Kur’an da onun yakıştırması değil, bütün âlemlere, yani bütün akıllı ve yükümlü varlıklara gönderilen ilâhî bir öğüt ve uyarıdır.  Burada “bütün âlemlere” kaydı, Kur’an mesajının ve Hz. Muhammed’in peygamberliğinin evrenselliğini gösteren en kesin delillerdendir. Son âyette geçen nebe’ kelimesi “haber” anlamına gelir. Haber, “realiteye uygun bildirim” demektir; nitekim asılsız bildirime “yalan haber” denir. Şu halde haberde asıl olan, duyurulan bilginin gerçekliğidir. Bu sebeple âyetteki nebe’ kelimesini “bildirdiklerinin gerçekliği” şeklinde çevirdik. “Onun bildirdiklerinin gerçekliğini bir zaman sonra öğreneceksiniz” ifadesi, müslümanlar için gelecekte İslâm’ın başarıya ulaşacağını bildiren bir müjde, inkârcılar için de bir uyarı anlamı taşımaktadır. Nitekim, müşriklerin bütün karşı çabalarına, mücadelelerine,  zulüm ve baskılarına rağmen bu müjde adım adım gerçekleşmiş; daha Resûlullah aleyhisselâm hayattayken Arap yarımadasında şirkin kökü kazınmış; nihayet bir asır gibi kısa bir zamanda İslâm üç kıtaya yayılan, çeşitli milletlerce benimsenen evrensel bir din haline gelmiştir. ","Nuzul":null,"AdiAyetSayisi":null,"Fazileti":null,"Konusu":null}