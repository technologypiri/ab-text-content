{"SureId":11,"AyetStartId":44,"AyetEndId":44,"Ayets":[{"HasBesmele":false,"SureId":11,"AyetId":44,"Arabic":"وَق۪يلَ يَٓا اَرْضُ ابْلَع۪ي مَٓاءَكِ وَيَا سَمَٓاءُ اَقْلِع۪ي وَغ۪يضَ الْمَٓاءُ وَقُضِيَ الْاَمْرُ وَاسْتَوَتْ عَلَى الْجُودِيِّ وَق۪يلَ بُعْداً لِلْقَوْمِ الظَّالِم۪ينَ","Meaning":"(Sonra) \"Ey toprak suyunu yut! Ey gök sen de tut! \" denildi. Su çekildi; hüküm yerini buldu; gemi Cûdî’nin üzerine oturdu; \"Zalimlerin topunun canı cehenneme!\" denildi.","ArabicAyetNumber":"٤٤","MeaningAyetNumber":"44","MeaningVisible":true}],"TefsirText":"Hz. Nûh’un  gemisi dalgalar arasında ne kadar zaman kaldı? Bu sorunun cevabı da kesin olarak bilinmemektedir.  Hz. Nûh zamanından beri semavî dinlerde  makbul bir gün olarak değerlendirilen âşûrâ gününün önemine işaret eden Taberî’nin  naklettiği bir rivayete göre Hz. Nûh receb ayının ilk gününde gemiye binmiş, altı ay sonra Muharrem ayının10’unda âşûrâ günü gemi Cûdî denilen dağda karaya oturmuştur (XII, 47; âşûrâ hakkında bilgi için bk. Yusuf Şevki Yavuz, “Aşûra”, DİA, IV, 24). Ancak bu konuda da en güvenilir yol Kur’an’ın verdiği bilgilerle yetinmektir. Nûh’un gemisi Allah’ın dilediği kadar su üzerinde kaldıktan sonra yüce Allah göklere suyunu tutmasını, yerlere de suyu çekmesini emretti. Böylece sular çekildi,  hüküm yerini bulmuş oldu, gemi Cûdî dağında karaya oturdu,  Hz. Nûh’un  duasında istediği gibi yeryüzünde yürüyen bir tek kâfir kalmamak üzere tamamı yok olup gitti. Âyetteki “zalimler”  ifadesinden kavmin helâk oluş sebebinin zulüm yani Allah’a ortak koşup putlara  tapmak ve peygambere isyan etmek olduğu anlaşılmaktadır. Üzerinde Nûh’un gemisinin oturduğu bildirilen Cûdî dağı Güneydoğu Anadolu  bölgesinde Türkiye-Irak sınırına   15 km. uzaklıkta, Dicle ırmağının kıyısında bulunan Cizre’nin 32 km. kuzeydoğusunda, Şırnak il merkezine  17 km. mesafededir. Gerek Cûdî dağının yapısı gerekse konuyla ilgili tarihî bilgi ve rivayetler,  âyette geminin “üzerine oturduğu” bildirilen Cûdî dağının bu dağ olduğu şeklindeki kanaati destekler mahiyettedir (bilgi için bk. Hikmet Tanyu, “Cûdî Dağı”, DİA, VIII, 79). Kitâb-ı Mukaddes’e göre gemi Ararat (Ağrı) dağına oturmuştur (Tekvîn, 8/4).","Nuzul":null,"AdiAyetSayisi":null,"Fazileti":null,"Konusu":null}