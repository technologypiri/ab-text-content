{"SureId":56,"AyetStartId":57,"AyetEndId":74,"Ayets":[{"HasBesmele":false,"SureId":56,"AyetId":57,"Arabic":"نَحْنُ خَلَقْنَاكُمْ فَلَوْلَا تُصَدِّقُونَ۟","Meaning":"Sizi biz yarattık; artık inansanıza!","ArabicAyetNumber":"٥٧","MeaningAyetNumber":"57","MeaningVisible":true},{"HasBesmele":false,"SureId":56,"AyetId":58,"Arabic":"اَفَرَاَيْتُمْ مَا تُمْنُونَۜ","Meaning":"Akıttığınız meniyi düşündünüz mü?","ArabicAyetNumber":"٥٨","MeaningAyetNumber":"58","MeaningVisible":true},{"HasBesmele":false,"SureId":56,"AyetId":59,"Arabic":"ءَاَنْتُمْ تَخْلُقُونَهُٓ اَمْ نَحْنُ الْخَالِقُونَ","Meaning":"Onu siz mi yaratıyorsunuz yoksa biz miyiz yaratan?","ArabicAyetNumber":"٥٩","MeaningAyetNumber":"59","MeaningVisible":true},{"HasBesmele":false,"SureId":56,"AyetId":60,"Arabic":"نَحْنُ قَدَّرْنَا بَيْنَكُمُ الْمَوْتَ وَمَا نَحْنُ بِمَسْبُوق۪ينَۙ","Meaning":"Aranızda ölümü biz takdir ettik; sizi benzerlerinizle değiştirmemiz ve bilemeyeceğiniz bir şekilde sizi yeniden var etmemiz hususunda bizim önümüze asla geçilemez.","ArabicAyetNumber":"٦٠","MeaningAyetNumber":"60-61","MeaningVisible":true},{"HasBesmele":false,"SureId":56,"AyetId":61,"Arabic":"عَلٰٓى اَنْ نُبَدِّلَ اَمْثَالَكُمْ وَنُنْشِئَكُمْ ف۪ي مَا لَا تَعْلَمُونَ","Meaning":"Aranızda ölümü biz takdir ettik; sizi benzerlerinizle değiştirmemiz ve bilemeyeceğiniz bir şekilde sizi yeniden var etmemiz hususunda bizim önümüze asla geçilemez.","ArabicAyetNumber":"٦١","MeaningAyetNumber":"61","MeaningVisible":false},{"HasBesmele":false,"SureId":56,"AyetId":62,"Arabic":"وَلَقَدْ عَلِمْتُمُ النَّشْاَةَ الْاُو۫لٰى فَلَوْلَا تَذَكَّرُونَ","Meaning":"Hiç kuşkusuz ilk yaratılışınızı biliyorsunuz; düşünüp ibret alsanıza!","ArabicAyetNumber":"٦٢","MeaningAyetNumber":"62","MeaningVisible":true},{"HasBesmele":false,"SureId":56,"AyetId":63,"Arabic":"اَفَرَاَيْتُمْ مَا تَحْرُثُونَۜ","Meaning":"Ektiğiniz tohumu düşündünüz mü?","ArabicAyetNumber":"٦٣","MeaningAyetNumber":"63","MeaningVisible":true},{"HasBesmele":false,"SureId":56,"AyetId":64,"Arabic":"ءَاَنْتُمْ تَزْرَعُونَهُٓ  اَمْ نَحْنُ الزَّارِعُونَ","Meaning":"Onu siz mi bitiriyorsunuz yoksa biz miyiz bitiren?","ArabicAyetNumber":"٦٤","MeaningAyetNumber":"64","MeaningVisible":true},{"HasBesmele":false,"SureId":56,"AyetId":65,"Arabic":"لَوْ نَشَٓاءُ لَجَعَلْنَاهُ حُطَاماً فَظَلْتُمْ تَفَكَّهُونَ","Meaning":"Dileseydik onu kuru bir çöpe çevirirdik de şaşırır kalırdınız:","ArabicAyetNumber":"٦٥","MeaningAyetNumber":"65","MeaningVisible":true},{"HasBesmele":false,"SureId":56,"AyetId":66,"Arabic":"اِنَّا لَمُغْرَمُونَۙ","Meaning":"\"Doğrusu çok zarara uğradık!","ArabicAyetNumber":"٦٦","MeaningAyetNumber":"66","MeaningVisible":true},{"HasBesmele":false,"SureId":56,"AyetId":67,"Arabic":"بَلْ نَحْنُ مَحْرُومُونَ","Meaning":"Daha doğrusu büsbütün mahrum kaldık\" (derdiniz).","ArabicAyetNumber":"٦٧","MeaningAyetNumber":"67","MeaningVisible":true},{"HasBesmele":false,"SureId":56,"AyetId":68,"Arabic":"اَفَرَاَيْتُمُ الْمَٓاءَ الَّذ۪ي تَشْرَبُونَۜ","Meaning":"İçtiğiniz suyu düşündünüz mü?","ArabicAyetNumber":"٦٨","MeaningAyetNumber":"68","MeaningVisible":true},{"HasBesmele":false,"SureId":56,"AyetId":69,"Arabic":"ءَاَنْتُمْ اَنْزَلْتُمُوهُ مِنَ الْمُزْنِ اَمْ نَحْنُ الْمُنْزِلُونَ","Meaning":"Onu buluttan siz mi indirdiniz yoksa biz miyiz indiren?","ArabicAyetNumber":"٦٩","MeaningAyetNumber":"69","MeaningVisible":true},{"HasBesmele":false,"SureId":56,"AyetId":70,"Arabic":"لَوْ نَشَٓاءُ جَعَلْنَاهُ اُجَاجاً فَلَوْلَا تَشْكُرُونَ","Meaning":"Dileseydik onu tuzlu yapardık. O halde şükretmeli değil misiniz?","ArabicAyetNumber":"٧٠","MeaningAyetNumber":"70","MeaningVisible":true},{"HasBesmele":false,"SureId":56,"AyetId":71,"Arabic":"اَفَرَاَيْتُمُ النَّارَ الَّت۪ي تُورُونَۜ","Meaning":"Tutuşturmakta olduğunuz ateşi düşündünüz mü?","ArabicAyetNumber":"٧١","MeaningAyetNumber":"71","MeaningVisible":true},{"HasBesmele":false,"SureId":56,"AyetId":72,"Arabic":"ءَاَنْتُمْ اَنْشَأْتُمْ شَجَرَتَـهَٓا اَمْ نَحْنُ الْمُنْشِؤُ۫نَ","Meaning":"Onun ağacını siz mi yarattınız yoksa yaratan biz miyiz?","ArabicAyetNumber":"٧٢","MeaningAyetNumber":"72","MeaningVisible":true},{"HasBesmele":false,"SureId":56,"AyetId":73,"Arabic":"نَحْنُ جَعَلْنَاهَا تَذْكِرَةً وَمَتَاعاً لِلْمُقْو۪ينَۚ","Meaning":"Biz onu çöl yolcularına ve açlık çekenlere bir işaret ve nimet kıldık.","ArabicAyetNumber":"٧٣","MeaningAyetNumber":"73","MeaningVisible":true},{"HasBesmele":false,"SureId":56,"AyetId":74,"Arabic":"فَسَبِّحْ بِاسْمِ رَبِّكَ الْعَظ۪يمِ۟","Meaning":"Öyleyse ulu rabbinin ismini tesbih et.","ArabicAyetNumber":"٧٤","MeaningAyetNumber":"74","MeaningVisible":true}],"TefsirText":"İnsanın kendi varlığı ve yakın çevresinde her gün yararlandığı imkânlar üzerinde, bütün bu varlık ve oluşların hangi irade ve gücün eseri olduğu hakkında düşünmeye çağıran çarpıcı sorularla Allah Teâlâ’nın irade ve yaratma gücüne, bunun  da insana yüklediği kulluk görevine dikkat çekilmektedir. Burada özellikle zikredilen,  insanın yaratılışı, tuzlu deniz sularının yağmura, tatlı suya dönüştürülmesi, ekinlerin ürün vermesi ve ateşin yararı konularına başka birçok âyette değişik vesilelerle geniş biçimde yer verilmiştir.  61 ve 62. âyetlerin bağlamı, öldükten sonra diriltilmeyi ve ilâhî huzurda mahkeme-i  kübrâda yapılacak büyük yargılamayı inkârla ilgili olduğu için meâlde, “Aranızda ölümü biz takdir ettik; sizi benzerlerinizle değiştirmemiz ve bilemeyeceğiniz bir şekilde sizi yeniden var etmemiz hususunda bizim  önümüze asla geçilemez”  şeklindeki mâna tercih edilmiştir. 61. âyetteki emsâl kelimesi misl veya meselin çoğulu olmasına göre farklı mânalara geldiği ve gramer açısından önceki âyete iki ayrı şekilde bağlanabildiği için bu âyetlere şöyle mâna vermek de mümkündür:  “Yerinize benzerlerinizi  getirmek ve bilemeyeceğiniz bir şekilde sizi yeniden var etmek üzere aranızda ölümü biz takdir  ettik.” Bu anlayışa göre âyetlerin yorumu da şöyle olmaktadır: Ölümü insan nesline son vermek için değil, ölenlerin yerine yeni nesiller var etmek üzere takdir ettik; ama haşir günü sizi yeniden yaratmaya da kadiriz” (başka yorumlarla birlikte bk. Râzî, XXIX, 178-180; Şevkânî, V, 182; bu konuda ayrıca bk. Yâsîn 36/81). İbn Âşûr “Aranızda ölümü biz takdir ettik” cümlesinde “hakkınızda” değil, “aranızda” denerek, ölümün âdeta herkesin sırası geldiğinde payını aldığı ortak bir şey olduğuna ve insanların yararına bir realite olarak düzenlendiğine işaret edildiğini belirtir (XXVII, 315).  72. âyette geçen “ağaç” anlamındaki şecere kelimesi genellikle bedevî Araplarca iyi bilinen ve birbirine sürtülmesiyle ateş çıkaran ağaç türü olarak anlaşılmıştır (bu konuda bk. Yâsîn 36/80).  Buna göre 73. âyetteki mukvîn kelimesinin de sözlük anlamıyla “çöl yolcuları ve açlık çekenler” diye çevrilmesi uygun olmaktadır. Belirtilen  kişiler açısından ateşin ve ona kaynaklık  eden ağacın –gerek yemek pişirip açlığı giderme gerekse satıp maişet temin etmede– sağladığı yarar açıktır. Fakat âyetin lafzî anlamı bu olsa da, burada ateşin, sürtünme yoluyla meydana gelen yanma olayının,  hatta daha geniş bir yorumla ışığın insan hayatındaki önemine, yine ateşin kontrol edilebilir hale gelmesinin medeniyetin oluşmasındaki rolüne dikkat çeken bir örneklendirme yapıldığı söylenebilir. Buradaki tezkire kelimesine, bağlam ve sözün akışı dikkate alınarak meâlde “işaret” anlamı verilmiştir, Mücâhid’in yorumu da bu yöndedir. Birçok müfessir ise belirtilen kelimeyi “ibret” mânasında anlamış ve bu ifadede, ateşin cehennem azabını hatırlatıcı  yönüne işaret bulunduğunu belirtmiştir (Taberî, XXVII, 201; Zemahşerî, IV, 61). Bağlam göz önüne alındığında bu ifadenin öncelikle Allah’ın insanlara verdiği nimetler üzerinde düşünüp sonuçlar çıkarma ve özellikle O’nun insanları öldükten sonra diriltmeye kadir olduğu yargısına ulaşma (Râzî, XXIX, 184) mânasıyla anlaşılması uygun olur. Muhammed Esed ise burada insana “Allah’ın göklerin  ve yerin nûru olduğu”nun hatırlatıldığı yorumunu yapar (III, 1107; ayrıca bk. Nûr 24/35). 74. âyetteki azîm kelimesi  genellikle  “rab” kelimesinin sıfatı kabul edildiği için meâlde “Öyleyse ulu rabbinin  adını tesbih et” anlamı tercih edilmiştir; fakat bunu “isim” kelimesinin sıfatı olarak da düşünmek mümkündür;  buna göre meâl şöyle olur: “Öyleyse rabbini yüce ismiyle tesbih et” (İbn Atıyye, V, 255).","Nuzul":null,"AdiAyetSayisi":null,"Fazileti":null,"Konusu":null}