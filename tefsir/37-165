{"SureId":37,"AyetStartId":164,"AyetEndId":166,"Ayets":[{"HasBesmele":false,"SureId":37,"AyetId":164,"Arabic":"وَمَا مِنَّٓا اِلَّا لَهُ مَقَامٌ مَعْلُومٌ","Meaning":"(Putperestlerce Allah’ın kızları sayılan melekler şöyle derler:) \"Bizim her birimizin mutlaka belli bir yeri vardır.","ArabicAyetNumber":"١٦٤","MeaningAyetNumber":"164","MeaningVisible":true},{"HasBesmele":false,"SureId":37,"AyetId":165,"Arabic":"وَاِنَّا لَنَحْنُ الصَّٓافُّونَۚ","Meaning":"Biz mutlaka (o yerlerde) saf tutarız.","ArabicAyetNumber":"١٦٥","MeaningAyetNumber":"165","MeaningVisible":true},{"HasBesmele":false,"SureId":37,"AyetId":166,"Arabic":"وَاِنَّا لَنَحْنُ الْمُسَبِّحُونَ","Meaning":"\"Ve biz, kuşkusuz Allah’ı tesbih ederiz.\"","ArabicAyetNumber":"١٦٦","MeaningAyetNumber":"166","MeaningVisible":true}],"TefsirText":"Sûrenin başında Allah’ın huzurunda O’na ibadet etmek ve buyruklarını  almak üzere sıra sıra dizilen  meleklerden  söz edilmişti. Burada aynı şey meleklerin ağzından ifade edilmektedir. Amaç putperestlerin, önceki âyetlerde söz konusu edilen melek telakkisinin yanlışlığını, meleklerle  Allah arasında bir nesep ilişkisi değil rab-kul ilişkisi bulunduğunu ortaya koymaktır. 166. âyet, Allah nezdinde meleklerin  farklı derecelerde ve değişik görevlerle yükümlü olduklarını ifade etmektedir (Râzî, XXVI, 171). “Ve biz, kuşkusuz Allah’ı tesbih ederiz” cümlesi bu bağlamda özellikle şu anlama gelir: Putperestlerin melekleri Allah’ın kızları sayması, Allah ile görülmez varlıklar  arasında bir akrabalık bağı kurmaları gibi insanlar tarafından ileri sürülen ve asla yüce Allah’ın  şanına yakışmayan her türlü isnatlardan, yakıştırmalardan Allah’ı tenzih eder; O’nu zatına lâyık olduğu şekilde anarız (bk. Şevkânî, IV, 475; İbn Âşûr, XXIII, 192).  Meleklerin  saf saf dizilişinden söz eden 165. âyette müslümanların namazlarında saf tutmalarının melekleri  andırdığına da bir ima vardır. Nitekim Hz. Peygamber, müslümanların  başka ümmetlerden üstün olduklarını gösteren özelliklerden  birini şöyle ifade etmiştir: “Saflarımız meleklerin safları gibidir” (Müslim, “Mesâcid”, 4). Hz. Ömer’in de cemaatle namaza dururken, “Ey insanlar! Saflarınızı düzeltin; Allah, sizin meleklere benzemenizi istiyor” dedikten sonra bu âyeti okuduğu, safların iyice düzeltildiğini görünce namaza başladığı rivayet edilir (Taberî, XXIII, 112).","Nuzul":null,"AdiAyetSayisi":null,"Fazileti":null,"Konusu":null}