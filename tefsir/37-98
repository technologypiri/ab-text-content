{"SureId":37,"AyetStartId":94,"AyetEndId":100,"Ayets":[{"HasBesmele":false,"SureId":37,"AyetId":94,"Arabic":"فَاَقْبَلُٓوا اِلَيْهِ يَزِفُّونَ","Meaning":"Diğerleri öfke içinde koşarak İbrâhim’in yanına geldiler.","ArabicAyetNumber":"٩٤","MeaningAyetNumber":"94","MeaningVisible":true},{"HasBesmele":false,"SureId":37,"AyetId":95,"Arabic":"قَالَ اَتَعْبُدُونَ مَا تَنْحِتُونَۙ","Meaning":"Dedi ki: \"Kendi ellerinizle yonttuğunuz şeylere mi tapıyorsunuz?","ArabicAyetNumber":"٩٥","MeaningAyetNumber":"95","MeaningVisible":true},{"HasBesmele":false,"SureId":37,"AyetId":96,"Arabic":"وَاللّٰهُ خَلَقَكُمْ وَمَا تَعْمَلُونَ","Meaning":"Oysa sizi de yaptıklarınızı da Allah yarattı.\"","ArabicAyetNumber":"٩٦","MeaningAyetNumber":"96","MeaningVisible":true},{"HasBesmele":false,"SureId":37,"AyetId":97,"Arabic":"قَالُوا ابْنُوا لَهُ بُنْيَاناً فَاَلْقُوهُ فِي الْجَح۪يمِ","Meaning":"Ötekiler, \"Onun için bir yapı kurun ve (orada hazırlayacağınız) kuvvetli ateşe atın onu!\" dediler.","ArabicAyetNumber":"٩٧","MeaningAyetNumber":"97","MeaningVisible":true},{"HasBesmele":false,"SureId":37,"AyetId":98,"Arabic":"فَاَرَادُوا بِه۪ كَيْداً فَجَعَلْنَاهُمُ الْاَسْفَل۪ينَ","Meaning":"Böylece onu engellemek için bir plan kurdular; ama biz onları alta düşürdük.","ArabicAyetNumber":"٩٨","MeaningAyetNumber":"98","MeaningVisible":true},{"HasBesmele":false,"SureId":37,"AyetId":99,"Arabic":"وَقَالَ اِنّ۪ي ذَاهِبٌ اِلٰى رَبّ۪ي سَيَهْد۪ينِ","Meaning":"İbrâhim, \"Ben rabbime gidiyorum\" dedi, \"O bana yol gösterecektir.\"","ArabicAyetNumber":"٩٩","MeaningAyetNumber":"99","MeaningVisible":true},{"HasBesmele":false,"SureId":37,"AyetId":100,"Arabic":"رَبِّ هَبْ ل۪ي مِنَ الصَّالِح۪ينَ","Meaning":"\"Rabbim! Bana iyilerden olacak bir evlât ver!\"","ArabicAyetNumber":"١٠٠","MeaningAyetNumber":"100","MeaningVisible":true}],"TefsirText":"Hz. İbrâhim’in putları kırması etrafında gelişen olaylar burada en dikkate değer yönleriyle özetlenmiş; başka sûrelerde ise daha ayrıntılı bilgi verilmiştir. Şöyle ki, halk bayram şöleni için şehrin dışına çıkınca İbrâhim, hasta olduğunu söyleyerek yalnız kalmış; bu sırada, en büyüğü dışındaki bütün putları kırmıştı. Törenden dönenler durumu görünce, yaptıkları soruşturma sonucunda İbrâhim’i  sorguya çekmişlerdi. Bu sırada bâtıl inançlarına karşı Hz. İbrâhim’in yönelttiği eleştirilere karşı inançlarını savunamayan, haklı cevaplar bulamayan putperestler, onun varlığını ortadan kaldırmak istediler; ancak bir mûcize gerçekleşti ve Allah onu yanmaktan korudu (Hz. İbrâhim’in eleştirileri, putları kırması ve diğer gelişmeler konusunda ayrıntılı bilgi için bk. Enbiyâ 21/51-70). Artık halkını putperestlikten vazgeçiremeyeceğini anlayan İbrâhim, yurdunu terketti.  “Ben rabbime gidiyorum, O bana yol gösterecektir” ifadesi, Allah’ın buyruğuna uyarak ülkesinden ayrılıp O’nun kendisi için takdir ettiği başka bir yere gideceğini açıkladığı şeklinde yorumlanmaktadır (Zemahşerî, III, 306; Hz. İbrâhim ve hayatı hakkında bilgi için bk. Bakara 2/124). Hz. İbrâhim’in, putperestlerin inançlarındaki mantıksızlığı açıkça ortaya koymak üzere 96. âyette geçen, “Oysa sizi de yaptıklarınızı da Allah yarattı” şeklindeki sözü iki şekilde açıklanmıştır: a) “Sizi de sizin yaptığınız putları da Allah yarattı.” Böylece yaratılmış olanın yaratılana ortak koşulmasındaki mantıksızlık dile getirilmektedir. b) “Sizi de sizin amellerinizi, işlerinizi de Allah yarattı.” Şu halde Allah dilemese ve insanlara iş yapma gücü ve imkânını vermeseydi hiç kimsenin hiçbir eylemde bulunması mümkün değildi. Kader inancına bağlı olan Ehl-i sünnet bu açıklamayı, Mu‘tezile ise ilk açıklamayı benimsemişlerdir (kader konusuyla ilgili bilgi için bk. Bakara 2/7, 286).","Nuzul":null,"AdiAyetSayisi":null,"Fazileti":null,"Konusu":null}