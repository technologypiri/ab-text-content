{"SureId":38,"AyetStartId":31,"AyetEndId":33,"Ayets":[{"HasBesmele":false,"SureId":38,"AyetId":31,"Arabic":"اِذْ عُرِضَ عَلَيْهِ بِالْعَشِيِّ الصَّافِنَاتُ الْجِيَادُۙ","Meaning":"Bir gün akşama doğru alımlı, soylu koşu atları önüne getirildiğinde, \"Ben malı (atları), rabbimi hatırlattığı için sevdim\" dedi. Derken (güneş batınca) onlar karanlığın perdesiyle gizlendi.","ArabicAyetNumber":"٣١","MeaningAyetNumber":"31-32","MeaningVisible":true},{"HasBesmele":false,"SureId":38,"AyetId":32,"Arabic":"فَقَالَ اِنّ۪ٓي اَحْبَبْتُ حُبَّ الْخَيْرِ عَنْ ذِكْرِ رَبّ۪يۚ حَتّٰى تَوَارَتْ بِالْحِجَابِ۠","Meaning":"Bir gün akşama doğru alımlı, soylu koşu atları önüne getirildiğinde, \"Ben malı (atları), rabbimi hatırlattığı için sevdim\" dedi. Derken (güneş batınca) onlar karanlığın perdesiyle gizlendi.","ArabicAyetNumber":"٣٢","MeaningAyetNumber":"32","MeaningVisible":false},{"HasBesmele":false,"SureId":38,"AyetId":33,"Arabic":"رُدُّوهَا عَلَيَّۜ فَطَفِقَ مَسْحاً بِالسُّوقِ وَالْاَعْنَاقِ","Meaning":"(Daha sonra) \"Onları bana geri getirin\" dedi; bacaklarını ve boyunlarını sıvazlamaya başladı.","ArabicAyetNumber":"٣٣","MeaningAyetNumber":"33","MeaningVisible":true}],"TefsirText":"Tefsirlerde bu âyetlere, bizim tercih ettiğimizden oldukça farklı bir anlam daha verilmektedir. Buna göre söz konusu âyetlerin meâli şöyledir: Bir gün akşama doğru alımlı, soylu koşu atları Süleyman’ın önüne getirilmişti. Süleyman, “Ben mal sevgisini rabbimi  anmaya tercih  ettim (Mal sevgisi bana rabbimi anmayı, ikindi namazını kılmayı unutturdu)!” dedi. Artık güneş perdesinin arkasına çekilip  gözden kaybolmuştu. Süleyman “Atları bana geri getirin” dedi; getirilince  de (günah işlemesine sebep oldukları  için) bacaklarını ve boyunlarını bir bir kestirmeye başladı.  Tefsirlerde her iki meâl istikametinde  de yorumlar yer almaktadır. Ancak biz, bu ikinci meâli isabetli görmüyoruz. Çünkü öncelikle bir peygamberin, Allah’ı unutacak kadar kendisini  mal sevgisine kaptırması, ayrıca çok sayıda (bazı rivayetlerde yirmi bin) atı katliamdan geçirecek kadar insafsız, kendi hatasının bedelini  mâsum hayvanlara ödetecek kadar adaletten uzak olması mümkün  değildir. Bu anlayışa bakılırsa Hz. Süleyman kendisini atların sevgisine kaptırmışken güneş batmış, ikindi namazının vakti geçmişti. Öncelikle âyette güneş kelimesi geçmiyor; atlardan  söz edilirken mecazi bir ifadeyle onun / onların  gözden kaybolduğu bildiriliyor (Burada “gözden kaybolma” anlamındaki “tevâret” fiili nin gizli öznesi tekil de çoğul da olabilir). Gözden kaybolanın atlar olması sözün akışına daha uygun düşmektedir. Öyle anlaşılıyor ki Süleyman’ın peygamber kişiliğiyle bağdaşmayan, bu sebeple de bizim tercih etmediğimiz yorumun aslı İsrâiliyat kaynaklıdır. Ayrıca hikayeye ikindi namazı gibi bazı İslâmî unsurlar  da katılmıştır. Yahudi geleneğinde babası Dâvûd gibi Süleyman da bir kral olarak telak ki edildiği için ona peygamberlikle bağdaştırılması imkânsız bu tür kötü isnatlarda bulunulmuş olabilir (bazı örnekler  için bk. Kitâb-ı Mukaddes, I. Krallar, 11/1-10). İslâm inancında Dâvûd gibi Süleyman da peygamber olduğundan, peygamberler hakkında son derece yüceltici ifadeler kullanan Kur’an’da Süleyman’ın Allah’ı unutacak kadar mal tutkunu, zalim ve insafsız biri olarak tanıtılması mümkün değildir. Nitekim Kitâb-ı Mukaddes’in anılan bölümünde Hz. Süleyman’ın âhir ömründe ecnebi asıllı eşlerinin telkiniyle tek tanrı inancından saptığı, putlara taptığı bildirilirken Kur’ân-ı Kerîm’de bu iddialar, “şeytanların uydurmaları” olarak nitelenmekte ve Süleyman hakkında böyle bir inancı benimseyen yahudiler eleştirilmektedir (Bakara 2/102). ","Nuzul":null,"AdiAyetSayisi":null,"Fazileti":null,"Konusu":null}