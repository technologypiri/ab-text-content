{"SureId":36,"AyetStartId":45,"AyetEndId":45,"Ayets":[{"HasBesmele":false,"SureId":36,"AyetId":45,"Arabic":"وَاِذَا ق۪يلَ لَهُمُ اتَّقُوا مَا بَيْنَ اَيْد۪يكُمْ وَمَا خَلْفَكُمْ لَعَلَّكُمْ تُرْحَمُونَ","Meaning":"Onlara \"Önünüzdekinden ve ardınızdakinden sakının ki rahmet göresiniz\" dendiğinde (aldırış etmezler).","ArabicAyetNumber":"٤٥","MeaningAyetNumber":"45","MeaningVisible":true}],"TefsirText":"Evrende olup bitenlerden  ve insanların yakın çevrelerindeki  gerçeklerden örnekler göstererek muhatapları Allah’ın birliği ve kudreti üzerinde düşünmeye çağıran âyetlerden sonra bu ve müteakip âyetlerde imanın gerekleri ve ahlâkî ödevlerle ilgili bazı uyarılara yer verilmektedir. “Önünüzdekinden  ve ardınızdakinden sakının” diye tercüme edilen cümlenin iki türlü felâket  ve cezaya karşı bir uyarı anlamı taşıdığı açıktır. Bu ikili ayırımla ne kastedildiği hususunda yapılan yorumları ise şöyle özetlemek mümkündür:  a) Sizden önceki toplumların  başına gelenlerin benzerinin sizin de başınıza gelmesinden ve âhiret azabından, b) Geçmişteki günahlarınızın ve gelecekte işleyeceklerinizin cezasından, c) Dünyadaki ve âhiretteki cezalardan, d) Görebildiğiniz ve göremediğiniz felâketlerden sakının (Taberî, XXIII, 11-12; Şevkânî, IV, 426-427).  Bize göre “sakının”  emri ancak sakınılarak kurtulmak  mümkün olan tehlikeler karşısında anlamlı olur. Bu nedenle âyeti “Görüp  bildiğiniz günahlardan  da, açık olmasa bile günaha götürmesi  muhtemel davranışlardan da sakının.”  şeklinde yorumlamak  daha uygundur.  İnkârcılara bu uyarı yapıldığında nasıl bir tepki verdikleri onların daha genel bir tavrına değinilen 46. âyetin sonunda “yüz çevirirler” şeklinde açıklanmıştır. ","Nuzul":null,"AdiAyetSayisi":null,"Fazileti":null,"Konusu":null}