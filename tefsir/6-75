{"SureId":6,"AyetStartId":75,"AyetEndId":75,"Ayets":[{"HasBesmele":false,"SureId":6,"AyetId":75,"Arabic":"وَكَذٰلِكَ نُر۪ٓي اِبْرٰه۪يمَ مَلَكُوتَ السَّمٰوَاتِ وَالْاَرْضِ وَلِيَكُونَ مِنَ الْمُوقِن۪ينَ","Meaning":"Aynı şekilde biz İbrâhim’e göklerin ve yerin melekûtunu görüp kavrama imkânı veriyorduk ki kesin inananlardan olsun.","ArabicAyetNumber":"٧٥","MeaningAyetNumber":"75","MeaningVisible":true}],"TefsirText":"Melekût aslında milk gibi masdar olup dilcilere  göre sonundaki “ût” eki kelimeye mübalağa anlamı kazandırmaktadır.  Buna göre melekût, “tam olarak sahip ve mâlik olmak” demektir. Nitekim Zemahşerî, bu anlamını dikkate alarak kelimeyi “rubûbiyyet  ve ulûhiyyet”  şeklinde tefsir etmiştir (II, 24). Melekût, “mülk”le eş anlamlı olarak “Allah’ın hükümranlık  ve yönetimi”  şeklinde de açıklanmıştır. İbn Âşûr, her iki halde de kelimenin mecazi olarak geçtiğini ve buradaki hakiki anlamının “memlûk” (sahip ve mâlik  olunan  şeyler) olduğunu ifade eder (VII, 316). 83. âyeti dikkate alarak “hüccet” anlamı taşıdığını da düşünmek mümkündür.  Biz, bu anlamı da dikkate alarak ilgili kısmı “İbrâhim’e göklerin ve yerin melekûtunu  görüp kavrama imkânı veriyorduk” şeklinde çevirdik. Nitekim Zemahşerî de bu kısmı, “Onun düşünce yeteneğini güçlendiriyorduk, istidlâl yöntemine ulaştırıyorduk” şeklinde açıklamıştır (II, 24). Bu açıklamalara göre âyet şu mânaya  gelmektedir: Putlara tapan kavminin  ve babasının dalâlette olduğunu gören, bu yüzden babasını ikaz eden İbrâhim’e  biz, göklerde  ve yerde mülkiyet  ve tasarrufumuz altında bulunan şeylerin mahiyetlerini, hakikatlerini açık seçik gösterdik; bunların bizden başka yaratıcısı ve yöneticisi  olmadığı hususunda onu bilgilendirdik ve bütün bunları,  kuşku götürmez kesinlikte  bir imana ulaşsın diye yaptık.","Nuzul":null,"AdiAyetSayisi":null,"Fazileti":null,"Konusu":null}