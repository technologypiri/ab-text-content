{"SureId":37,"AyetStartId":16,"AyetEndId":20,"Ayets":[{"HasBesmele":false,"SureId":37,"AyetId":16,"Arabic":"ءَاِذَا مِتْنَا وَكُنَّا تُرَاباً وَعِظَاماً ءَاِنَّا لَمَبْعُوثُونَۙ","Meaning":"Sahi biz, ölüp de toprak ve kemik yığını haline gelmişken yeniden mi diriltilecekmişiz?","ArabicAyetNumber":"١٦","MeaningAyetNumber":"16","MeaningVisible":true},{"HasBesmele":false,"SureId":37,"AyetId":17,"Arabic":"اَوَاٰبَٓاؤُ۬نَا الْاَوَّلُونَۜ","Meaning":"Geçmişteki atalarımız da mı?\"","ArabicAyetNumber":"١٧","MeaningAyetNumber":"17","MeaningVisible":true},{"HasBesmele":false,"SureId":37,"AyetId":18,"Arabic":"قُلْ نَعَمْ وَاَنْتُمْ دَاخِرُونَۚ","Meaning":"De ki: \"Evet, hem de burnunuz yere sürtülerek!\"","ArabicAyetNumber":"١٨","MeaningAyetNumber":"18","MeaningVisible":true},{"HasBesmele":false,"SureId":37,"AyetId":19,"Arabic":"فَاِنَّمَا هِيَ زَجْرَةٌ وَاحِدَةٌ فَاِذَا هُمْ يَنْظُرُونَ","Meaning":"Kuşkusuz o, birtek korkunç sesten ibarettir; bunun ardından onlar şaşkınlıkla etrafa bakıyor olacaklar!","ArabicAyetNumber":"١٩","MeaningAyetNumber":"19","MeaningVisible":true},{"HasBesmele":false,"SureId":37,"AyetId":20,"Arabic":"وَقَالُوا يَا وَيْلَنَا هٰذَا يَوْمُ الدّ۪ينِ","Meaning":"\"Eyvah\" diyecekler, \"İşte hesap günü!\"","ArabicAyetNumber":"٢٠","MeaningAyetNumber":"20","MeaningVisible":true}],"TefsirText":"Putperest Araplar’da âhiret inancı yoktu; bu da onlarda sadece bir inanç eksikliği olarak kalmıyor, ayrıca tam bir ahlâkî sorumsuzluğa kapılmalarına  yol açıyor; toplumda gücüne ve servetine güvenen seçkinler zümresinin bilhassa insan haklarına dair konularda her türlü haksızlık ve adaletsizliği kendileri için meşrû görmeleri gibi tehlikeli bir anlayışı besliyordu. Bu sebeple Kur’ân-ı  Kerîm’in,  Allah’ın birliği ilkesinin yanında en önemli itikad konusu olarak, herkesten bu dünyada yapıp ettiklerinin hesabının sorulacağı bir ikinci hayatın varlığını kabul etmeyi gerektiren âhiret inancı üzerinde ısrarla durduğu, birçok defa bu iki inanç ilkesini yan yana zikrettiği, buna karşılık putperestlerin de burada ileri sürdükleri gibi güya aklî bakımdan imkânsız gördüklerini söyleyerek bu inancı şiddetle reddettikleri görülmektedir.  Bir önceki sûrede (Yâsîn 36/77-83) putperestlerin  öldükten sonra tekrar dirilmeyi ve âhireti  inkâr etmelerine karşı çok açık ve ikna edici kanıtlar ortaya konmuştu; burada ise onların,  “Sahi biz, ölüp de toprak ve kemik yığını haline gelmişken yeniden mi diriltilecekmişiz? Geçmişteki atalarımız da mı?” şeklindeki alaylı bir üslûpla sordukları soruya, “Evet, hem de burnunuz yere sürtülerek!”  diye cevap verildikten  sonra kısaca kıyametin dehşetine ve bunun inkârcılar  üzerinde doğuracağı psikolojik etkiye değinilmektedir.  Tefsirlerde “korkunç  ses” diye çevirdiğimiz 19. âyetteki zecre kelimesinin, sûrun ikinci üflenişi sırasında çıkaracağı, bütün ölülerin kaçınılmaz olarak dirilmelerini sağlayacak olan dehşetli sesi ifade ettiği belirtilmektedir; “Bunun ardından birden onlar etrafa şaşkınlıkla bakıyor olacaklar” anlamındaki ifade de bunu göstermektedir. Nitekim  Zümer sûresinde de sûra iki defa üfleneceği bildirilmiş, ardından da, “Sonra sûr yeniden üflenecek ve onlar birden  ayağa kalkmış, etrafa bakıyor olacaklar” buyurulmuştur. 20. âyet, âhireti  inkâr edenlerin,  yeniden dirildikten sonra gerçeği anlayıp hayıflanmalarını  ve “İşte hesap günü!”  diyerek artık sonuç getirmeyecek bir ikrarda bulunacaklarını anlatmaktadır (Süddî, 20. âyet metnindeki yevmü’d-dîn deyimini  “hesap günü” olarak yorumlamıştır; bk. Taberî, XXIII, 46).","Nuzul":null,"AdiAyetSayisi":null,"Fazileti":null,"Konusu":null}