{"SureId":37,"AyetStartId":149,"AyetEndId":157,"Ayets":[{"HasBesmele":false,"SureId":37,"AyetId":154,"Arabic":"مَا لَـكُمْ۠  كَيْفَ تَحْكُمُونَ","Meaning":"Ne oluyor size? Nasıl yargıda bulunuyorsunuz?","ArabicAyetNumber":"١٥٤","MeaningAyetNumber":"154","MeaningVisible":true},{"HasBesmele":false,"SureId":37,"AyetId":155,"Arabic":"اَفَلَا تَذَكَّرُونَۚ","Meaning":"Hiç düşünmüyor musunuz?","ArabicAyetNumber":"١٥٥","MeaningAyetNumber":"155","MeaningVisible":true},{"HasBesmele":false,"SureId":37,"AyetId":156,"Arabic":"اَمْ لَـكُمْ سُلْطَانٌ مُب۪ينٌۙ","Meaning":"Yoksa açık bir kanıtınız mı var?","ArabicAyetNumber":"١٥٦","MeaningAyetNumber":"156","MeaningVisible":true},{"HasBesmele":false,"SureId":37,"AyetId":157,"Arabic":"فَأْتُوا بِكِتَابِكُمْ اِنْ كُنْتُمْ صَادِق۪ينَ","Meaning":"Eğer gerçekten doğru sözlü iseniz belgenizi getirin.","ArabicAyetNumber":"١٥٧","MeaningAyetNumber":"157","MeaningVisible":true}],"TefsirText":"Sûrenin başında Allah’ın birliği ve evrenin  tek yaratıcı ve yöneticisi olduğu belirtildikten sonra putperestlerin  buna aykırı inançları ve özellikle  âhireti  ve Allah’ın  huzurunda hesap vermeyi inkâr  etmeleri eleştirilmiş; bu tutumları  yüzünden mâruz kalacakları acı âkıbet hatırlatılmış; ayrıca peygamberlerine  inanmamakta  direnen  bazı geçmiş toplulukların bu inançsızlıklarının bedelini nasıl ödediklerine dair uyarıcı bilgiler verilmişti. Sûrenin sonuç kısmı diyebileceğimiz bu bölümde ise tekrar putperest muhatapların tutumlarına dönülmekte; onların bir başka bâtıl inançlarına, yani Allah’a çocuk isnat etmelerine, melekleri Allah’ın kızları kabul etmelerine, dolaylı olarak evlâtlar arasında ayırımcılığa giderek kızları küçümsemelerine eleştiriler yöneltilmektedir. Nitekim Huzâa ve Kinâne gibi bazı önde gelen putperest Arap kabileleri Allah’ın kızları olduğuna inanırlardı (Taberî, XXIII, 105-106; Şevkânî, IV, 474). Bu inancın temelinde kız çocuklarını erkek çocuklardan daha aşağı gören bir zihniyet de vardı. Burada, –aslında saçma olmakla birlikte kendi telakkilerine göre– putperestlerin, daha değerli olanı kendilerine nisbet ederken değersiz gördüklerini Allah’a nisbet etmeleri, Allah’a karşı saygısızlıklarının bir kanıtı olarak gösterilmektedir (Taberî, XXIII,  107; Zemahşerî, III, 312). Ayrıca 149-150. âyetlerdeki soru ifadeleriyle ve devamındaki, “Ne oluyor size? Nasıl yargıda bulunuyorsunuz? Hiç düşünmüyor musunuz?” şeklindeki vurgulu cümlelerle bu inancın saçmalığı ortaya konmakta, bunu kabul edenler beyinsizlik ve cahillikle  suçlanıp kınanmaktadır (Taberî, XXIII, 106; Zemahşerî, III, 312, 313). Böylece, Allah’a evlât isnat etmenin kesinlikle aklî ve mantıkî temele dayanmadığı açıkça ortaya konduğu gibi, “Yoksa açık bir kanıtınızmı var? Eğer gerçekten doğru sözlü iseniz belgenizi getirin” meâlindeki 156-157. âyetlerle bu inancın naklî (sem‘î) delilinin yani dinî ve kitabî  bir temelinin de bulunmadığı belirtilmektedir (Zemahşerî, III, 312; Şevkânî, IV, 473; İbn Âşûr, XXIII, 184). Zemahşerî (III, 312) putperestlerin,  Allah’ın kızları olduğuna inanmakla üç yönden gerçeği saptırdıklarını belirtir: a) Tecsîme sapmışlardır (Allah’ı cismanî bir varlık gibi düşünmüşlerdir); çünkü çocuk meydana getirmek cismanî varlıklara özel bir durumdur; b) Kendilerini Allah’tan daha üstün görmüşlerdir; çünkü bâtıl telakkilerine  göre daha değerli olduğuna inandıkları erkek çocukları kendilerine, değersiz olduğunu ileri sürdükleri kızları Allah’a nisbet etmişlerdir; c) Yine aynı bâtıl telakkileriyle kızları aşağı varlıklar görüp melekleri de kız saymakla melekleri aşağılamışlardır (ayrıca bk. İbn Âşûr, XXIII, 180).","Nuzul":null,"AdiAyetSayisi":null,"Fazileti":null,"Konusu":null}