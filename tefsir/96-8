{"SureId":96,"AyetStartId":8,"AyetEndId":8,"Ayets":[{"HasBesmele":false,"SureId":96,"AyetId":8,"Arabic":"اِنَّ اِلٰى رَبِّكَ الرُّجْعٰىۜ","Meaning":"Oysa (kuldaki) her şey yalnız rabbine aittir (O’na dönecektir).","ArabicAyetNumber":"٨","MeaningAyetNumber":"8","MeaningVisible":true}],"TefsirText":"Alak sûresini Kur’an’ın ilk inen sûresi olarak kabul edenlere göre bu âyet de Kur’an’da âhiret hayatına dikkat çekmek üzere inmiş ilk âyet olup bir uyarı olarak dünya hayatının geçiciliğini, sonunda herkesin hesap için mutlaka Allah’ın huzuruna getirileceğini, bu sebeple azgınlık ve taşkınlıklardan sakınılması ve âhiret  hayatı için hazırlık yapılması gerektiğini hatırlatmaktadır.  Daha sonra inen birçok âyette âhiret hayatının varlığı kesin ve net bir şekilde açıklanarak iman esaslarından biri olduğu ortaya konmuş, dünyada yapılan iyi veya kötü işlerin orada hesabının sorulup karşılığının verileceği, iyilerin ödüllendirileceği, kötülerin ise cezalandırılacağı haber verilmiştir (bk. Bakara 2/177; Nisâ4/136).  Bizim tercih ettiğimiz meâle göre 8. âyet, önceki iki âyetle bağlantılı olup, elindekini kendine ait sanan, Allah’ın gerçek sahip ve mâlik  olduğu bilincinden yoksun bulunan, bu yüzden böbürlenen,  azıp sapan insana karşı bir uyarıdır.","Nuzul":null,"AdiAyetSayisi":null,"Fazileti":null,"Konusu":null}