{"SureId":37,"AyetStartId":83,"AyetEndId":84,"Ayets":[{"HasBesmele":false,"SureId":37,"AyetId":83,"Arabic":"وَاِنَّ مِنْ ش۪يعَتِه۪ لَاِبْرٰه۪يمَۢ","Meaning":"Kuşkusuz İbrâhim Nûh’un yolunu izleyenlerdendi.","ArabicAyetNumber":"٨٣","MeaningAyetNumber":"83","MeaningVisible":true},{"HasBesmele":false,"SureId":37,"AyetId":84,"Arabic":"اِذْ جَٓاءَ رَبَّهُ بِقَلْبٍ سَل۪يمٍ","Meaning":"O, tertemiz bir kalple rabbine yönelmişti.","ArabicAyetNumber":"٨٤","MeaningAyetNumber":"84","MeaningVisible":true}],"TefsirText":"“Yolunu izleyenler” diye çevirdiğimiz 83. âyet metnindeki  şîa kelimesi, “önder konumundaki birine tam bağlılık gösterip onun yolundan gidenler, ona ve etrafındakilere  yardım edenler, destek verenler” anlamında kullanılır (İbn Âşûr, XXIII, 136). Bu ifade, Hz. Nûh’tan sonra gelen Hûd ve Sâlih peygamberler gibi Hz. İbrâhim’in  de Nûh’un tebliğ ettiği tevhid inancını devam ettirmek  suretiyle onun yolunu izlediğini, onunla aynı inanç ilkelerini ve temel değerleri paylaştığını; onun gibi halkını inkârdan, şirkten ve isyankâr davranışlardan kurtarma mücadelesi verdiğini gösterir.  “Tertemiz kalp” diye çevirdiğimiz 84. ayetteki kalb-i selîm deyimi, inkâr ve şirkten, kibir, gurur, kıskançlık, kin, öfke, riya, cimrilik gibi ahlâkî hastalıklardan ve nefsânî tutkulardan  kurtulmuş; ruha yetkinlik kazandıran ve erdemli  davranışların kaynağı, güzel hasletlerle bezenmiş olan mânevî kişiliği ifade eder (İbn Âşûr, XXIII,  137). Hz. İbrâhim  böyle bir kişiliğe sahip olduğundan, kendisine uyanlarla birlikte müslümanlar için “güzel bir örnek” olarak gösterilmiştir (Mümtehine 60/4).","Nuzul":null,"AdiAyetSayisi":null,"Fazileti":null,"Konusu":null}