{"SureId":4,"AyetStartId":74,"AyetEndId":74,"Ayets":[{"HasBesmele":false,"SureId":4,"AyetId":74,"Arabic":"فَلْيُقَاتِلْ ف۪ي سَب۪يلِ اللّٰهِ الَّذ۪ينَ يَشْرُونَ الْحَيٰوةَ الدُّنْيَا بِالْاٰخِرَةِۜ وَمَنْ يُقَاتِلْ ف۪ي سَب۪يلِ اللّٰهِ فَيُقْتَلْ اَوْ يَغْلِبْ فَسَوْفَ نُؤْت۪يهِ اَجْراً عَظ۪يماً","Meaning":"O halde, dünya hayatını âhiret karşılığında satanlar Allah yolunda savaşsınlar. Kim Allah yolunda savaşır da öldürülür veya galip gelirse biz ona yakında büyük bir mükâfat vereceğiz.","ArabicAyetNumber":"٧٤","MeaningAyetNumber":"74","MeaningVisible":true}],"TefsirText":"Allah’a  ve âhirete  hakkıyla  iman  etmiş olanların fayda-zarar, kazançkayıp hesapları dünya hayatıyla sınırlı  değildir. Allah  rızâsı ve ebedî hayat daima hesaba dahildir, dahil olmanın da ötesinde terazide ağır basmaktadır. Ölçüsünde, tercihinde,  değerlendirmesinde Allah rızâsı ve âhiret menfaati ağır basan, âhiretini dünyasına değil, dünyasını –gerektiğinde– âhiretine feda eden müminler,  Kur’an dilinde “dünya hayatını âhiret karşılığında satanlar” yani dünyayı verip âhireti  satın alanlardır. Allah emri olan savaş bu ölçüye  vurulduğunda çıkacak sonuç âyette şöyle tasvir edilmektedir: Savaşa giren  ya zafer kazanır veya yenilir ve şehid olur. Her iki durumda da âhireti tercih eden mümin kazançlıdır. Çünkü Allah savaşıp galip gelenlere de şehid olanlara da büyük mükâfatlar vermektedir. Rağbet edilmesi gereken de işte bu mükâfattır.","Nuzul":null,"AdiAyetSayisi":null,"Fazileti":null,"Konusu":null}