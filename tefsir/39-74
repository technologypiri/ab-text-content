{"SureId":39,"AyetStartId":71,"AyetEndId":75,"Ayets":[{"HasBesmele":false,"SureId":39,"AyetId":75,"Arabic":"وَتَرَى الْمَلٰٓئِكَةَ حَٓافّ۪ينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْۚ وَقُضِيَ بَيْنَهُمْ بِالْحَقِّ وَق۪يلَ الْحَمْدُ لِلّٰهِ رَبِّ الْعَالَم۪ينَ","Meaning":"Meleklerin de rablerine hamd ile yüceliğini dile getirerek arşın çevresini kuşattıklarını görürsün. Böylece insanlar arasında doğruluk ve adalet ölçüsüne göre hüküm verilir ve şöyle denir: Bütün övgüler âlemlerin rabbi olan Allah içindir.","ArabicAyetNumber":"٧٥","MeaningAyetNumber":"75","MeaningVisible":true}],"TefsirText":"Âhiretteki  adaletli yargının sonucu, münkir ve mücrimlerin cezalandırılmak üzere cehenneme; âyetteki deyimiyle müttakilerin yani Allah’a  saygı duyup hükümlerini çiğnemekten sakınmaya özen göstermiş müminlerin de cennete gönderilmesidir. Cehennem bekçilerinin, oraya getirilenlere  soracakları soruya dair kınama mahiyetindeki ifadeler, aslında bu dünyada henüz ellerinde  fırsat bulunanlar için dolaylı bir uyarı maksadı taşımaktadır. Buna karşılık cennet bekçilerinin  oraya gelenlere söyleyecekleri güzel sözler ve iltifatlar ile bunun ardından cennete girenlerin, rablerine karşı minnetlerini dile getiren mutluluk dolu sözleri de aslında yine bu dünyada yaşayanları imana ve takvâ çizgisinde bulunmaya, Allah’ın  rızasına uygun işler yapmaya teşvik etmektedir.  Sûrenin sonunda meleklerin oradaki hitaplarıyla ilgili etkileyici bir tasvirin  ardından uhrevî yargılamada hakkın yerini  bulduğunun bir defa daha altı çizilmekte;  nihayet bu adaletinden dolayı Allah’a duyulan derin minnet  ve şükranın, “Bütün övgüler âlemlerin rabbi olan Allah içindir” şeklinde dile getirileceği bildirilmektedir.  Zümer sûresinin  son âyetlerinde  veciz bir şekilde anlatılan  ve dinî literatürde “âhiret halleri” denilen mahşer, mizan, hesap, sırat, cennet, cehennem gibi varlık ve olaylar, henüz gerçekleşmediği, örneği yaşanmadığı için –tekrarı mümkün olmayan her olay gibi– insanların bilgi sınırlarını aşmakta, iman alanına girmektedir.  Kur’ân-ı  Kerîm’de bunlarla ilgili açıklamalar, tasvirler genellikle insanların zihinlerinde olabildiğince isabetli çağrışımlar ve gönüllerinde  verimli etkiler doğmasını sağlayacak şekilde somutlaştırılarak verilmiştir. Sûrenin bu son âyetlerinde de önemli ölçüde bu anlatım tarzı hâkimdir.  Bu temsilî açıklamaları tam ve doğru olarak tefsir  ve te’vil  etmemiz mümkün  değildir; bu hususta yapılan yorumlar,  te’viller ancak onu yapan kişilerin kendilerine ait yorum ve anlayışlar olup başkalarını bağlayıcı nitelikte kesin bilgiler değildir. Bu hususta öteden beri benimsenen en sağlıklı yaklaşım, bu konularda âyetlerin ve sahih hadislerin asıl anlamlarının ne olduğunu kavrayıp açıklayamasak da onların  bildirdiklerine şeksiz şüphesiz iman etmek, açıklamaların  amacına yönelmek ve bu imanın  gereğince yaşamaktır. ","Nuzul":null,"AdiAyetSayisi":null,"Fazileti":null,"Konusu":null}