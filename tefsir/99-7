{"SureId":99,"AyetStartId":7,"AyetEndId":8,"Ayets":[{"HasBesmele":false,"SureId":99,"AyetId":7,"Arabic":"فَمَنْ يَعْمَلْ مِثْقَالَ ذَرَّةٍ خَيْراً يَرَهُۜ","Meaning":"Kim zerre miktarı hayır yapmışsa onu (karşılığını) görür.","ArabicAyetNumber":"٧","MeaningAyetNumber":"7","MeaningVisible":true},{"HasBesmele":false,"SureId":99,"AyetId":8,"Arabic":"وَمَنْ يَعْمَلْ مِثْقَالَ ذَرَّةٍ شَراًّ يَرَهُ","Meaning":"Kim de zerre miktarı şer işlemişse onu (karşılığını) görür.","ArabicAyetNumber":"٨","MeaningAyetNumber":"8","MeaningVisible":true}],"TefsirText":"Herkesin  eninde sonunda yaptıklarının karşılığını bulacağını belirten bu âyetler, bütün insanlığın paylaştığı bir gerçeği dile getirmesi bakımından hikmet dolu ifadelerden (cevâmiu’l-kelim) sayılmıştır. Nitekim Hz. Peygamber de bu âyetleri, kuşatıcı anlamıyla eşsiz bir ifade olarak nitelemiştir (Buhârî, “Şürb”, 12; “Tefsîr”, 99). Âyetler, dünyada yapılan en küçük hayır veya şerrin bile kaybolmayacağını, âhiret gününde bunun hesabının verileceğini ve karşılığının ödül  veya ceza şeklinde alınacağını ifade eder (krş. Kehf 18/49; Enbiyâ 21/47). Hz. Peygamber de, “Bir yarım hurma  veya bir güzel sözle olsun ateşten korunun!” (Buhârî, “Edeb”, 34; “Zekât”, 10; “Tevhîd”, 36) buyruğuyla kişinin, karşılığını Allah’tan bekleyerek iyi niyetle ve insan sevgisiyle yaptığı en küçük bir hayrın dahi onu âhirette ateşten koruyabileceğini ortaya koymuştur.  İnanmayanların dünyada yaptıkları iyiliklerin hükümsüz, âhiret hayatı bakımından  faydasız olduğunu bildiren âyetler (meselâ bk. Nûr 24/39) “zerre miktarı da olsa iyiliğin karşılığının görüleceği”ni bildiren bu âyetle çelişir gibi görülmüş ve şu yorumlar yapılmıştır: a) İnançsızlar yaptıkları iyiliklerin karşılığını dünyada görürler,  âhirete bir şey kalmaz. b) Mümine de inkârcıya da yaptıkları gösterilir;  müminin küçük günahları bağışlanır, iyilikleri ödüllendirilir. Kâfirin iyi amelleri reddedilir; çünkü bunları Allah rızası için yapmamıştır, günahları ise ceza ile karşılanır. c) İnanmayanın ameli de hesaba girer,  inkârına  ait büyük günahından düşülür ama iyilikleri bu günahı karşılayamaz ve bu bakımdan boşa gider. d) Mümin bütün iyiliklerinin, inkârcı da bütün kötülüklerinin karşılığını görür (Râzî, XXXII, 58-59). ","Nuzul":null,"AdiAyetSayisi":null,"Fazileti":null,"Konusu":null}