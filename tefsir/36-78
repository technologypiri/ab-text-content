{"SureId":36,"AyetStartId":77,"AyetEndId":79,"Ayets":[{"HasBesmele":false,"SureId":36,"AyetId":77,"Arabic":"اَوَلَمْ يَرَ الْاِنْسَانُ اَنَّا خَلَقْنَاهُ مِنْ نُطْفَةٍ فَاِذَا هُوَ خَص۪يمٌ مُب۪ينٌ","Meaning":"İnsan kendisini bir nutfeden yarattığımızı görmez mi? Oysa bak, şimdi o, açıktan açığa bize karşı duran biri olmuştur.","ArabicAyetNumber":"٧٧","MeaningAyetNumber":"77","MeaningVisible":true},{"HasBesmele":false,"SureId":36,"AyetId":78,"Arabic":"وَضَرَبَ لَنَا مَثَلاً وَنَسِيَ خَلْقَهُۜ قَالَ مَنْ يُحْـيِ الْعِظَامَ وَهِيَ رَم۪يمٌ","Meaning":"Kendi yaratılışını unutup bize örnek getirmeye kalkışıyor ve \"Şu çürümüş kemiklere kim can verecekmiş?\" diyor.","ArabicAyetNumber":"٧٨","MeaningAyetNumber":"78","MeaningVisible":true},{"HasBesmele":false,"SureId":36,"AyetId":79,"Arabic":"قُلْ يُحْي۪يهَا الَّـذ۪ٓي اَنْشَاَهَٓا اَوَّلَ مَرَّةٍۜ وَهُوَ بِكُلِّ خَلْقٍ عَل۪يمٌۙ","Meaning":"De ki: \"Onları ilk başta yaratmış olan diriltecek. O yaratmanın her türlüsünü bilir.\"","ArabicAyetNumber":"٧٩","MeaningAyetNumber":"79","MeaningVisible":true}],"TefsirText":"İnsanın kendi yaratılışı üzerinde düşünmeyi bir kenara bırakıp, küstahça bir tavırla yüce yaratıcının ve peygamberinin  bildirdiklerini yalnızca aklıyla yargılamaya kalkışmasının ne kadar çelişkili olduğu bir örnek ışığında ortaya konmaktadır. Bu örnekte iki nesne (nutfe ve çürümüş kemik) kıyaslanmaktadır. Bunlardan nutfe, Kur’an’daki kullanımlarına göre erkeğin  menisi veya  döllenmiş hücre (zigot) mânasına gelmektedir.  Böylesine önemsiz görünen bir cismin belirli süreçlerden geçtikten sonra yetişkin bir insan haline gelebilmesini sağlayan bir irade ve kudretin  yani yaratıcının bulunduğunu kabul eden kişinin –ki başka âyetlerde belirtildiği üzere müşrik Araplar evrenin ve evrendeki varlıkların yaratıcısının Allah olduğunu itiraf ediyorlardı–, işte bu gücün çürümüş kemiğe de can verebileceğini yadırgamaması gerekir. Ne var ki Resûlullah’ın peygamberliğini ve onun bildirdiklerini, dolayısıyla öldükten  sonra dirilme gerçeğini kabul etmemek, sonuç olarak da Allah’ın  yanı sıra başka mâbudlara tapma esasına dayalı kurulu düzenlerini sürdürmek için kırk dereden su getiren Mekke müşrikleri, akıllarınca bu tür örneklerden de yararlanarak alaycı ifadelerle  çevrelerindekileri etkilemeye çalışıyorlardı. Tefsirlerde bu âyetlerin nüzûl sebebi olarak şöyle bir olaya yer verilir: Müşriklerin önde gelenlerinden biri Hz. Peygamber’e elinde çürümüş bir kemik  parçasıyla gelir ve onu ufalayıp, “Böyle un ufak olduktan sonra Allah bunu diriltecek  öyle mi?” der. Resûl-i Ekrem de “Evet. Nitekim  O seni de öldürecek, sonra diriltip cehenneme atacak!” cevabını verir.  Rivayetlerde Resûlullah’la konuşan kişi ile ilgili olarak Übey b. Halef, Âsî b. Vâil, Ebû Cehil ve Velîd b. Mug^re isimlerinin geçmesi, olayın benzerlerinin birkaç defa meydana gelmiş olması ihtimalini düşündürmektedir (İbn Âşûr, XXIII, 73; rivayetler için ayrıca bk. Taberî, XXIII,  30-31; İbn Atıyye, Abdullah b. Übeyy’in adının zikredilmesini  haklı olarak eleştirir; IV, 463-464). Fakat en çok adı geçen Übey b. Halef’in, isimleri belirtilen diğer kişilerin bulunduğu bir toplulukta, “Muhammed Allah’ın ölüleri dirilteceğini söylüyor, bunu onunla tartışacağım!” dedikten sonra çürümüş bir kemik alıp Resûlullah’a gittiği rivayeti daha mâkul görünmektedir (Zemahşerî, III, 293). Râzî’nin belirttiği üzere önemli olan, özel sebep ne olursa olsun sözün genelinden çıkan mânadır, ki bu da Allah’ın kudretini ve haşri inkâr eden zihniyetin mahkûm edilmesidir  (XXVI, 107-108). 79. âyetin son cümlesinde geçen halk kelimesi  hem “yaratma” hem “yaratılanlar”  (mahlûkat) anlamına geldiği için, bu cümle genellikle bu iki mânayı da yansıtmak üzere şu şekilde açıklanmıştır: Allah Teâlâ, yaratılanların  hepsini bütün ayrıntılarıyla,  her birini toplanan ve dağılan parçalarıyla,  usulü ve fürûu,  içinde  bulunduğu durumları, nitelik ve nicelikleri, her türlü özellikleriyle bilir; yaratmanın da her türlüsünü, maddeli-maddesiz, aletli-aletsiz, örnekli-örneksiz,  ilkin ve sonra her çeşidini bilir (Elmalılı, VI, 4041).","Nuzul":null,"AdiAyetSayisi":null,"Fazileti":null,"Konusu":null}