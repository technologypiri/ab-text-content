{"SureId":9,"AyetStartId":117,"AyetEndId":117,"Ayets":[{"HasBesmele":false,"SureId":9,"AyetId":117,"Arabic":"لَقَدْ تَابَ اللّٰهُ عَلَى النَّبِيِّ وَالْمُهَاجِر۪ينَ وَالْاَنْصَارِ الَّذ۪ينَ اتَّبَعُوهُ ف۪ي سَاعَةِ الْعُسْرَةِ مِنْ بَعْدِ مَا كَادَ يَز۪يغُ قُلُوبُ فَر۪يقٍ مِنْهُمْ ثُمَّ تَابَ عَلَيْهِمْۜ اِنَّهُ بِهِمْ رَؤُ۫فٌ رَح۪يمٌۙ","Meaning":"Şu bir gerçek ki Allah, peygambere ve -içlerinden bir grubun kalpleri kaymaya yüz tutup, arkasından Allah tövbelerini kabul buyurduktan sonra- o sıkıntılı zamanda peygambere bağlılıklarını koruyan muhacirlere ve ensara lutfuyla muamele etti. Allah onlara karşı çok şefkatli ve merhametlidir.","ArabicAyetNumber":"١١٧","MeaningAyetNumber":"117","MeaningVisible":true}],"TefsirText":"Tevbe kelimesi Allah’a izâfe edildiğinde, “Allah’ın, kulunun durumunu daha iyi bir hale çevirmesi, ona tövbe nasip etmesi ve tövbesini kabul etmesi” mânalarına gelir. Âyetteki (tevbe kökünden türetilmiş olan) birinci fiili,  “kulun durumunu daha iyiye çevirme” mânasında anlamak bağlama daha uygun düşmektedir. Allah Teâlâ Hz. Peygamber’e Tebük Seferi’nin meşakkatlerine katlanıp bu seferi başarıyla tamamlamayı, büyük sevap ve müslümanlar  için hayırlı neticeler elde etmeyi nasip etmiş, önceki durumuna göre onu daha mütekâmil  bir duruma getirmiştir. Resûlullah’a bağlılıklarını koruyan muhacir  ve ensara da bu zorlu sınav ile kusurlarından  daha bir arınma ve ilâhî rızâya daha fazla yaklaşma fırsatı sağlamıştır. Moralleri bozulmaya yüz tutanlara,  yani Hz. Peygamber’in sefer kararını birtakım  tereddüt ve olumsuz düşüncelerle karşılayan veya sefer sırasındaki güçlüklerden  ötürü  geri dönmeyi akıllarından geçirmeye başlayanlara gelince, bağışlamak suretiyle onları bu aşağı mertebeden kurtarıp durumlarını iyileştirmiştir (İbn Atıyye, III, 92-93).  “Sıkıntılı  zaman” tamlamasıyla Tebük Seferi’nin  kastedildiği hemen bütün müfessirlerce kabul edilir. Gerek bu sefere hazırlık  esnasında gerekse  sefer sırasında Resûlullah  ve müslümanlar  büyük  sıkıntılar çekmişlerdir.  Siyer ve  tefsir kitaplarında  bazı sahâbîlerin  yaptıkları fedakârlıklar, bir damla suya, bir lokma yiyeceğe ihtiyaç duyar hale gelen İslâm ordusunun bu sıkıntıdan kurtulması için Resûl-i Ekrem’in yaptığı dualar ve bunların  mûcizevî sonuçlarıyla ilgili birçok rivayet yer alır (meselâ bk. Taberî, XI, 54-56; İbn Atıyye, III, 93).","Nuzul":null,"AdiAyetSayisi":null,"Fazileti":null,"Konusu":null}