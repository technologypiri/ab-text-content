{"SureId":75,"AyetStartId":7,"AyetEndId":10,"Ayets":[{"HasBesmele":false,"SureId":75,"AyetId":7,"Arabic":"فَاِذَا بَرِقَ الْبَصَرُۙ","Meaning":"Göz dehşetle açıldığı, ay tutulduğu, güneşle ay birleştirildiği zaman;","ArabicAyetNumber":"٧","MeaningAyetNumber":"7-9","MeaningVisible":true},{"HasBesmele":false,"SureId":75,"AyetId":8,"Arabic":"وَخَسَفَ الْقَمَرُۙ","Meaning":"Göz dehşetle açıldığı, ay tutulduğu, güneşle ay birleştirildiği zaman;","ArabicAyetNumber":"٨","MeaningAyetNumber":"8","MeaningVisible":false},{"HasBesmele":false,"SureId":75,"AyetId":9,"Arabic":"وَجُمِعَ الشَّمْسُ وَالْقَمَرُۙ","Meaning":"Göz dehşetle açıldığı, ay tutulduğu, güneşle ay birleştirildiği zaman;","ArabicAyetNumber":"٩","MeaningAyetNumber":"9","MeaningVisible":false},{"HasBesmele":false,"SureId":75,"AyetId":10,"Arabic":"يَقُولُ الْاِنْسَانُ يَوْمَئِذٍ اَيْنَ الْمَفَرُّۚ","Meaning":"İşte o gün insan \"Kaçacak yer var mı?\" diyecektir.","ArabicAyetNumber":"١٠","MeaningAyetNumber":"10","MeaningVisible":true}],"TefsirText":"ayette inkârcılar “Kıyamet günü ne zamanmış?” şeklindeki sorularında ciddi olmadıkları için verilen  cevapta kıyamet gününün  zamanına ilişkin açıklama yapmak yerine oldukça kısa fakat son derece edebî ve etkileyici ifadelerle o gün meydana gelecek olaylar anlatılarak  muhatapların uyarılması amaçlanmıştır. Çünkü insan için hayatî önem taşıyan şey, kıyametin  ne zaman kopacağını bilmek değil, onun kopmasıyla başına nelerin gelebileceğini iyice anlayıp ebedî hayata gerektiği şekilde hazırlanmaktır. 7. âyette geçen “göz dehşetle açıldığı” şeklindeki ifade mecazî bir anlatım olup ansızın meydana gelecek olan kıyamet gününün şiddetinden dolayı insanın içine düşeceği şaşkınlık, korku, dehşet gibi psikolojik hallere işaret eder (Şevkânî, V, 388).  Müfessirler kıyamet sırasında ayın tutulması olayını, normal zamandaki ay tutulmasının da ötesinde, “ayın ışığının veya kendisinin tamamen yok olması” (Râzî, XXX, 220; Zemahşerî, IV, 191) yahut “ayın parlaklığını kaybedip sönükleşmesi, ışığın cılızlaşması” şeklinde tefsir etmişlerdir (Elmalılı, VIII, 5477). “Güneşle ayın birleştirilmesini, “her ikisinin de ışığının giderilmesi” veya “güneş kursu ile ay kursunun  birleşerek tek kütle haline gelmesi, bir araya getirilmesi” şeklinde yorumlamışlar ve “güneş dürüldüğü zaman” (Tekvîr, 81/1) meâlindeki  âyeti de buna delil getirmişlerdir. Bu dehşet verici manzaralar karşısında insanın kaçacak yer aramasının sebebi ya Allah’ın  huzuruna çıkmaktan utanması veya cehennemde yanmaktan korkmasıdır (Şevkânî, V, 389).","Nuzul":null,"AdiAyetSayisi":null,"Fazileti":null,"Konusu":null}