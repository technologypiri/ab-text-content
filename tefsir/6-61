{"SureId":6,"AyetStartId":61,"AyetEndId":61,"Ayets":[{"HasBesmele":false,"SureId":6,"AyetId":61,"Arabic":"وَهُوَ الْقَاهِرُ فَوْقَ عِبَادِه۪ وَيُرْسِلُ عَلَيْكُمْ حَفَظَةًۜ حَتّٰٓى اِذَا جَٓاءَ اَحَدَكُمُ الْمَوْتُ تَوَفَّتْهُ رُسُلُنَا وَهُمْ لَا يُفَرِّطُونَ","Meaning":"O, kullarının üstünde yegâne kudret ve tasarruf sahibidir. Size koruyucular gönderir. Nihayet birinize ölüm geldi mi elçilerimiz (görevli melekler) onun canını alırlar. Onlar vazifede kusur etmezler.","ArabicAyetNumber":"٦١","MeaningAyetNumber":"61","MeaningVisible":true}],"TefsirText":"“Koruyucular” diye tercüme edilen hafaza kelimesi,  eski tefsirlerde genellikle “Kirâmen Kâtibîn” (değerli yazıcılar) adı verilen  ve insanların bütün amellerini kaydetmekle görevlendirilen  melekler şeklinde yorumlanmıştır. Şevkânî, daha ihtiyatlı bir ifade ile, hafazayı “sizi  koruyan melekler” şeklinde açıklamıştır. Ayrıca “Oysa sizi gözetleyen muhafızlar, değerli yazıcılar var” (İnfitâr 82/10) meâlindeki  âyeti de zikrederek, bunların  insanları “âfetlerden  koruyan” ve “amelleri  tesbit eden kimseler” (melekler) olduklarını belirtir (Şevkânî, II, 144). Bazı yeni tefsirlerde hafaza kelimesinin yukarıdaki anlamı yanında, canlıların bedenî ve ruhî varlığını koruyan çeşitli psikolojik güçler, yetenekler ve organlar olabileceği yönünde görüşler de yer alır (bk. Elmalılı,  II, 1951; Ateş, III, 160).  Şüphesiz –59. âyette açık olarak belirtildiği üzere– yüce Allah’ın  ilmi, böyle yazıcı meleklerin tuttukları amel defterlerine gerek kalmayacak şekilde, insanların bütün yaptıklarını kuşatmaktadır. Bu durumda meleklerin amelleri yazmalarının hikmeti, “insanların,  yapmakta oldukları işlerin anında yazıldığını ve âhirette  yazıcı meleklerin şahitliğiyle amel defterlerine kaydedilmiş olan işlerinin kendilerine tek tek okunacağını düşünerek  daha  dikkatli davranmalarını  sağlama”  gibi mânalarla açıklanmıştır (Zemahşerî, II, 19).  Yine 61. âyette geçen “elçiler”den maksat, müfessirlerin  çoğunluğuna göre, Azrâil ismiyle bilinen “ölüm meleği” ile onun yardımcıları olan başka meleklerdir. Bu melekler insanların amellerini  kaydetmekte veya ömrü bitenlerin ruhunu  kabzetmekte asla kusur etmezler (ayrıca bk. Bakara 2/30;  Secde 32/11). Sonunda insanlar  “gerçek mevlâlarına  döndürüleceklerdir”. Hüküm yalnız O’na aittir ve O insanların  hesabını çok çabuk görecektir. ","Nuzul":null,"AdiAyetSayisi":null,"Fazileti":null,"Konusu":null}