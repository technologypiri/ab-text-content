{"SureId":6,"AyetStartId":56,"AyetEndId":56,"Ayets":[{"HasBesmele":false,"SureId":6,"AyetId":56,"Arabic":"قُلْ اِنّ۪ي نُه۪يتُ اَنْ اَعْبُدَ الَّذ۪ينَ تَدْعُونَ مِنْ دُونِ اللّٰهِۜ قُلْ لَٓا اَتَّبِـعُ اَهْوَٓاءَكُمْۙ قَدْ ضَلَلْتُ اِذاً وَمَٓا اَنَا۬ مِنَ الْمُهْتَد۪ينَ","Meaning":"De ki: \"Allah’ın dışında taptığınız şeylere tapmak bana yasak edildi.\" De ki: \"Ben sizin arzularınıza uymam; aksi halde yolumu şaşırırım, hidayete erenlerden olamam.\"","ArabicAyetNumber":"٥٦","MeaningAyetNumber":"56","MeaningVisible":true}],"TefsirText":"Hz. Peygamber’e, inançsızlar istiyor  diye onların  taptıklarına  tapmaktan, böylece tebliğinin birinci esası olan tevhid ilkesini ihlâl etmekten menedildiğini açıklaması emrolunmaktadır.  Bu, onun şahsında bütün müslümanlara  yöneltilen  ve imanlarından  tâviz vermelerini yasaklayan bir tâlimattır.  56-57. âyetler, Hz. Peygamber’in, tebliğ ettiği din ve ondaki esasların doğruluğu hakkında en küçük bir tereddüdü bulunmadığının güzel bir örneğidir. Zira, burada açıkça ifade edildiği gibi, Hz. Muhammed, Allah’tan gelmiş bulunan bir “delil”e, yani kesin bilgiye (veya başka bir yoruma göre Kur’an’a) dayanmakta, imanının gücünü, gerek kendisi gerekse sağlıklı düşünen her insan için apaçık olan bu gerçeklerden almaktadır. Hak peygamberi yalancılardan, sahte önderlerden ayıran en belirgin özelliklerden biri de onun, savunduğu inanç ve fikirlerin doğruluğuna, önerdiği hayat tarzının güzelliğine öncelikle kendisinin kuşkusuz olarak inanması ve yaşamasıdır. Bu açıdan hiçbir gerçek peygamber, kendisini  yükümlülük ve sorumlulukların dışında, kural ve kanunların  üstünde görmemiştir. Bu âyette, Hz. Muhammed’in de –farzımuhal– tevhidden sapması halinde  “dalâlete  düşmüş ve hidayete erenlerden ayrılmış” olacağı açıkça ifade edilmiştir.","Nuzul":null,"AdiAyetSayisi":null,"Fazileti":null,"Konusu":null}