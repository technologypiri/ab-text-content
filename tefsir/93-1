{"SureId":93,"AyetStartId":1,"AyetEndId":3,"Ayets":[{"HasBesmele":true,"SureId":93,"AyetId":1,"Arabic":"وَالضُّحٰىۙ","Meaning":"Yemin olsun, kuşluk vaktine;","ArabicAyetNumber":"١","MeaningAyetNumber":"1","MeaningVisible":true},{"HasBesmele":false,"SureId":93,"AyetId":2,"Arabic":"وَالَّيْلِ اِذَا سَجٰىۙ","Meaning":"Kararıp sakinleştiğinde geceye ki;","ArabicAyetNumber":"٢","MeaningAyetNumber":"2","MeaningVisible":true},{"HasBesmele":false,"SureId":93,"AyetId":3,"Arabic":"مَا وَدَّعَكَ رَبُّكَ وَمَا قَلٰىۜ","Meaning":"Rabbin seni bırakmadı ve sana darılmadı.","ArabicAyetNumber":"٣","MeaningAyetNumber":"3","MeaningVisible":true}],"TefsirText":"Duhâ kelimesi “kuşluk” anlamına gelmekle birlikte çoğu müfessirler, 2. âyetteki “gece”nin alternatifi  olarak burada bütünüyle gündüz vakti için kullanıldığı kanaatindedirler. İbn Âşûr’a göre ise kelime burada da kuşluk vaktini ifade etmekte olup bununla tıpkı kuşluk vakti güneş ışığının yeryüzünü bütünüyle kaplaması gibi vahiy ışığının da dünyaya inip aydınlatmaya başladığına imada bulunulmuştur. 2. âyetteki gece karanlığı da Hz. Peygamber’in bu vakitte evinde veya Kâbe çevresinde sesli olarak Kur’an’ı okuduğu, müşriklerin ise onu gizlice dinledikleri vakit olup bundan dolayı bu iki vakit üzerine yemin edilmiştir. Yeminin amacı putperestlerin artık Hz. Peygamber’e vahyin gelmez olduğu, Allah’ın onu terkettiği iddialarının  gerçekle ilgisinin bulunmadığını kesin bir dille belirtmektir (XXX, 394-395).","Nuzul":"Mushaftaki  sıralamada doksan üçüncü, iniş sırasına göre on birinci sûredir. Fecr sûresinden sonra, İnşirâh sûresinden önce Mekke’de inmiştir. Rivayete göre Fecr sûresinin  inişinden sonra öncekine nisbetle daha kısa bir süre vahiy kesilmiş, müşrikler bu olayı kullanarak Hz. Peygamber’e, “Herhalde  rabbin sana darıldı  ve seni terketti” demişlerdi. Bu sözlerden dolayı Hz. Peygamber’in duyduğu üzüntü üzerine bu sûre inmiştir (Taberî,  XXX, 148).  Bizim iniş sıralamasında  esas aldığımız bu rivayet dışında, Duhâ sûresinin iniş tarihine dair başka rivayetler de vardır: 1. İlk vahiyden (Alâk ve Müddessir sûrelerinin ilk âyetlerinden) sonra uzunca bir süre vahiy kesilmiş, tekrar başladığında ilk olarak Duhâ sûresi gelmiştir. 2. Necm sûresinde geçen “Cebrâil”i bütün azametiyle görme ve ona iyice yaklaşma” sonucu Hz. Peygamber’de oluşan heyecan ve sarsıntı yatışsın diye bir süre vahiy kesilmiş, sonra Duhâ sûresi gelmiştir (İbn Kesîr, VIII, 287-288, 445-446; Şevkânî, V, 378). Vahyin mâkul sebeplerle kesilip araya fâsılaların girmesi her seferinde muhaliflerin  dedikodu yapmalarına vesile olmuş, Allah da resulünü teselli etmiştir.","AdiAyetSayisi":"Sûre adını 1. âyetinde  geçen ve “kuşluk vakti” anlamına gelen duhâ kelimesinden almıştır. Ayrıca “Ve’d-duhâ” adıyla da anılmaktadır (Buhârî, “Tefsîr”, 93; İbn Âşûr, XXX, 393).","Fazileti":null,"Konusu":"Müşriklerin üzücü söz ve davranışlarına karşı bir teselli olmak üzere Hz. Peygamber’e, yüce Allah’ın  himayesi sayesinde çocukluğundan itibaren nice güçlükleri aşarak bugünlere geldiği hatırlatılmakta ve kendisinin de yetime, yoksula iyi davranması emredilmektedir. "}