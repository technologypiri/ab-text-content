{"SureId":51,"AyetStartId":22,"AyetEndId":22,"Ayets":[{"HasBesmele":false,"SureId":51,"AyetId":22,"Arabic":"وَفِي السَّمَٓاءِ رِزْقُكُمْ وَمَا تُوعَدُونَ","Meaning":"Rızkınız ve size vaad edilenler göktedir.","ArabicAyetNumber":"٢٢","MeaningAyetNumber":"22","MeaningVisible":true}],"TefsirText":"“Gökteki rızık” konusunda ilk hatıra gelen şey, yağışların ve güneş ışığının dünyadaki hayatiyetin sürdürülmesine etkileridir. Müfessirler daha çok yağışın önemi üzerinde durmuşlardır. Bazıları bunu kazâ ve kader şeklinde de yorumlamıştır. Âyetin  “size vaad edilenler” diye çevirdiğimiz kısmı Kur’an’ın  kendine  özgü ifade özelliklerinden olup hem “müjdelendikleriniz” hem de “tehdit edilip uyarıldıklarınız” anlamıyla açıklanabilir. Birinci izah insanlar için göklerde birçok imkân ve nimet bulunduğu sonucuna götürür; ikinci izah ise nimet ve rızkın yanında birçok cezanın da göklerden geldiğini ve gelebileceğini gösterir. Bu ifade “cennet ve cehennem”,  “hayır ve şer” ve “kıyametin  kopması” gibi mânalarla da açıklanmıştır (Taberî, XXVI, 205-206; İbn Atıyye, V, 176; İbn Âşûr, XXVI, 354-355; bu konudaki âyetlere toplu bir bakış için bk. Celâl Yeniçeri, Uzay Âyetleri Tefsiri, İstanbul 1995, s. 406-416). ","Nuzul":null,"AdiAyetSayisi":null,"Fazileti":null,"Konusu":null}