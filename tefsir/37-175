{"SureId":37,"AyetStartId":174,"AyetEndId":175,"Ayets":[{"HasBesmele":false,"SureId":37,"AyetId":174,"Arabic":"فَتَوَلَّ عَنْهُمْ حَتّٰى ح۪ينٍۙ","Meaning":"(Ey resulüm!) Şimdi sen bir süre için o inkârcıları kendi hallerine bırak.","ArabicAyetNumber":"١٧٤","MeaningAyetNumber":"174","MeaningVisible":true},{"HasBesmele":false,"SureId":37,"AyetId":175,"Arabic":"وَاَبْصِرْهُمْ فَسَوْفَ يُبْصِرُونَ","Meaning":"Hallerini gör onların; ileride kendileri de görecekler!","ArabicAyetNumber":"١٧٥","MeaningAyetNumber":"175","MeaningVisible":true}],"TefsirText":"Resûlullah’tan, inkârcıların inatçı, kaba davranışlarına, davetini şuursuzca reddetmelerine karşı sabırlı olması, bir süreye kadar onları kendi halleriyle baş başa bırakması istenmektedir.  Bu “bir süre” hakkında “onlar ölünceye kadar, Bedir zaferine kadar, kıyamete kadar” gibi farklı açıklamalar yapılmışsa da (Taberî,  XXIII, 115; İbn Atıyye, IV, 490) bunu belli bir zaman olarak görmeyip burada putperestlerin sapkınlık ve azgınlığının ilânihaye sürüp gitmeyeceğine, –önceki âyetlerde de belirtildiği üzere– sonlarının yakın olduğuna, günün birinde mutlaka putperestliğin sonunun geleceğine bir ima yapıldığı şeklinde düşünmek daha isabetli olur. “Hallerini gör onların; ileride kendileri de görecekler!” meâlindeki 175. âyet de inkârcılara yönelik olarak ileride başlarına yenilgi, ölüm, esirlik gibi nice hallerin geleceği şeklinde bir uyarı ve tehdit  anlamı taşımakta; o zaman müminlerin sevineceğine, münkirlerin üzüleceğine işaret edilmektedir (Râzî, aynı yer; İbn Âşûr, XXIII, 196).","Nuzul":null,"AdiAyetSayisi":null,"Fazileti":null,"Konusu":null}