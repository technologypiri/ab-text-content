{"SureId":102,"AyetStartId":1,"AyetEndId":5,"Ayets":[{"HasBesmele":true,"SureId":102,"AyetId":1,"Arabic":"اَلْهٰيكُمُ التَّكَاثُرُۙ","Meaning":"Çoklukla övünme yarışı sizi kabirlere varıncaya kadar oyaladı.","ArabicAyetNumber":"١","MeaningAyetNumber":"1-2","MeaningVisible":true},{"HasBesmele":false,"SureId":102,"AyetId":2,"Arabic":"حَتّٰى زُرْتُمُ الْمَقَابِرَۜ","Meaning":"Çoklukla övünme yarışı sizi kabirlere varıncaya kadar oyaladı.","ArabicAyetNumber":"٢","MeaningAyetNumber":"2","MeaningVisible":false},{"HasBesmele":false,"SureId":102,"AyetId":3,"Arabic":"كَلَّا سَوْفَ تَعْلَمُونَۙ","Meaning":"Hayır! Yakında bileceksiniz!","ArabicAyetNumber":"٣","MeaningAyetNumber":"3","MeaningVisible":true},{"HasBesmele":false,"SureId":102,"AyetId":4,"Arabic":"ثُمَّ كَلَّا سَوْفَ تَعْلَمُونَۜ","Meaning":"Hayır, hayır! Elbette yakında bileceksiniz.","ArabicAyetNumber":"٤","MeaningAyetNumber":"4","MeaningVisible":true},{"HasBesmele":false,"SureId":102,"AyetId":5,"Arabic":"كَلَّا لَوْ تَعْلَمُونَ عِلْمَ الْيَق۪ينِۜ","Meaning":"Hayır! Keşke kesin bir bilgiyle bilmiş olsaydınız!","ArabicAyetNumber":"٥","MeaningAyetNumber":"5","MeaningVisible":true}],"TefsirText":"“Çoğaltma yarışı” diye çevirdiğimiz 1. âyetteki  tekâsür kelimesi, bu sûre bağlamında özellikle “yüksek bir amaç gütmeden, neden niçin demeden mal, evlât, yardımcı ve hizmetçi gibi her devrin telakkisine göre çokluğuyla övünülen şeyleri büyük bir tutkuyla durmadan çoğaltma yarışına girişmek, mânevî ve ahlâkî sorumluluğunu düşünmeden alabildiğine kazanma hırsına kendini  kaptırmak” anlamına gelmektedir. Bu tutku bireysel olabileceği gibi toplumsal da olabilir. Âyette tekâsür kavramı Câhiliye toplumunun  zihniyet yapısını tanıtmakla birlikte evrensel bir mesaj da içermekte,  genel bir tesbit ve dolayısıyla uyarı anlamı da taşımaktadır. Nitekim birkaç asırdır özellikle “gelişmiş” denilen ülke ve toplumlarda hâkim zihniyet olan kapitalizmin  esası da durmadan üretmek, tüketip tekrar üretmek, kârı ve serveti sınırsızca çoğaltmaktır. İşte bu dünya görüşü ve onun doğurduğu uygulamalar da bu “çoğaltma yarışı”nın çağdaş örneğidir. Ancak insanlığın mânevî ve ahlâkî değerlerini, birikimlerini sistem dışı bırakan, hatta tahrip eden bu yarış, sonuçta ekonomik  ve siyasî gücü, iletişim imkânlarını  da kullanarak bireysel ilişkilerden uluslar arası ilişkilere kadar uzanan bir haksızlık ve adaletsizlik  düzeni doğurmakta ve nihayet dünyayı “global” bir mutsuzluk alanı haline getirmektedir.  2. âyetteki mekåbir kelimesi  kabir anlamındaki  makberenin çoğuludur. “Sonunda kabirleri ziyaret ettiniz” meâlindeki cümleye müfessirler üç türlü mâna vermişlerdir: a) Mecazi anlamda, “Sonunda ölüp kabirlere girdiniz; bu tutku ve yarış ölünceye kadar sürüp gitti”; b) Yine mecazi anlamda, “Kabirlerdeki ölülerle övündünüz”; c) Lafzî anlamda, “Bizzat kabirlere gidip ölülerle övündünüz.” Tefsirlerde anlatıldığına göre Câhiliye Arapları mal, evlât, akraba ve hizmetçilerinin çokluğunu bir gurur ve şeref sebebi sayarlar, hatta bu hususta övünürken yaşayanlarla yetinmeyip kabilelerinin üstünlüğünü geçmişleriyle de ispat etmek için kabirlere gider, ölmüş akrabalarının kabirlerini göstererek onların dahi çokluğuyla övünürlerdi. Sûrenin iniş sebebi olarak bu tür rivayetler bulunmakla birlikte genel anlamda insan fıtratındaki mal, evlât ve taraftarların çokluğu ile övünme vb. davranışlar eleştirilmekte, gerçek üstünlüğün âhirette ortaya çıkacağı belirtilmektedir. 3-5. âyetlerin başındaki “hayır” anlamına gelen kellâ edatı, ebedî olan âhiret hayatını, orada verilecek hesabı ve bu hesap için hazırlık yapmayı unutup da fani olan ve ancak daha yüksek amaçlar için kullanıldığında bir değer ifade eden mal mülk vb. imkânları bilinçsizce çoğaltma yarışına girişip bunlarla övünmenin korkunç bir gaflet ve yanılgı olduğu gerçeğini vurgulamak maksadıyla üç defa tekrar edilmiştir. 5. âyette “kesin bir bilgi” diye çevirdiğimiz ilme’l-yak^n tamlaması sözlükte “bir şeyi gerçek haliyle idrak etmek” anlamına gelen “ilim” ile “gerçeğe uygun kesin bilgi” anlamındaki yak^n kelimelerinden oluşan bir terim  olup “kesin  olan aklî ve naklî delillerin ifade ettiği bilgi” diye tarif edilmiştir (bu terim hakkında bilgi için bk. Yusuf Şevki Yavuz, “İlme’lyak^n”, DİA, XXII, 137).","Nuzul":"Mushaftaki  sıralamada yüz ikinci, iniş sırasına göre on altıncı sûredir. Kevser sûresinden sonra, Mâûn sûresinden önce Mekke’de inmiştir. Medine’de indiğine dair rivayet de vardır (bk. Buhârî, “Rikåk” 10; Şevkânî, V, 575). ","AdiAyetSayisi":"Sûre adını  1. âyette geçen ve “çokluk yarışı, çoklukla övünme” anlamlarına  gelen tekâsür kelimesinden almıştır. “Elhâküm” ve “Makbûre” isimleriyle de anılmaktadır (İbn Âşûr, XXX, 517). ","Fazileti":null,"Konusu":"Sûrede insanların,  hayatın aldatıcı yönleriyle  meşgul olmalarından, dünya malını biriktirmeye olan düşkünlüklerinden ve âhiret  hallerinden söz edilmektedir."}