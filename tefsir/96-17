{"SureId":96,"AyetStartId":17,"AyetEndId":19,"Ayets":[{"HasBesmele":false,"SureId":96,"AyetId":17,"Arabic":"فَلْيَدْعُ نَادِيَهُۙ","Meaning":"O hemen kurultayını çağırsın.","ArabicAyetNumber":"١٧","MeaningAyetNumber":"17","MeaningVisible":true},{"HasBesmele":false,"SureId":96,"AyetId":18,"Arabic":"سَنَدْعُ الزَّبَانِيَةَۙ","Meaning":"Biz de zebânileri çağıracağız!","ArabicAyetNumber":"١٨","MeaningAyetNumber":"18","MeaningVisible":true},{"HasBesmele":false,"SureId":96,"AyetId":19,"Arabic":"كَلَّاۜ  لَا تُطِعْهُ وَاسْجُدْ وَاقْتَرِبْ","Meaning":"Sakın onun isteğine uyma! Secdeye kapan ve Allah’a yakınlaş.","ArabicAyetNumber":"١٩","MeaningAyetNumber":"19","MeaningVisible":true}],"TefsirText":"“Kurultay” diye çevirdiğimiz nâdî kelimesi, “bir konuda istişare etmek üzere toplanmak”  anlamına gelen nedve kökünden türemiş olup kurultayda bir araya gelen heyeti ifade eder. Câhiliye döneminde Mekke’de bu tür toplantıların yapıldığı yere Dârunnedve denilirdi. “Zebâniler” diye çevirdiğimiz zebâniye kelimesi ise “itmek, savmak” anlamına gelen zeben kelimesinden türemiş çoğul bir isim olup azap meleklerini ifade eder. Rivayete göre Resûlullah İbrâhim’in makamında namaz kılarken  Ebû Cehil, “Ben sana namaz kılma demedim  mi!” diyerek onu tehdit edip engellemek istemiş, Hz. Peygamber de ona sert bir şekilde karşılık vermişti. Ebû Cehil, “Sen beni ne ile tehdit ediyorsun? Vallahi ben bu vadide adamları en çok olan kimseyim”  demiş, bunun üzerine bu âyetler inmiştir (bk. Kurtubî,  XIX, 127). Allah Teâlâ, “O hemen kurultayını çağırsın, biz de zebânileri çağıracağız” buyurarak Hz. Peygamber’e meydan okuyan Ebû Cehil’in aczini ortaya koymak istemiştir. Nitekim Ebû Cehil bu âyetleri dinlediği halde kötü niyetini gerçekleştirme yönünde herhangi bir teşebbüste bulunmaya cesaret edememiştir.  19. âyette tekrarlanan  “hayır!” anlamındaki  kellâ edatı da, o azgın insanın, Hz. Peygamber’e kötülük etmek üzere taraftarlarını  çağırmaya asla cesaret edemeyeceğini gösterir. Burada Resûlullah’a, böyle azgın, Allah ve peygamber tanımaz kimseye boyun eğmemesi, namaz kılmaya ve secde etmeye devam ederek Allah’a yakınlaşma gayretlerini sürdürmesi emredilmiştir. Şüphe yok ki Allah’a yaklaşmak, O’nun emirlerine itaat etmekle  ve bu itaatin  en anlamlı  ifadesi  olan secde ile mümkündür. Nitekim Hz. Peygamber, “Kulun rabbine en yakın olduğu an secdede bulunduğu andır” buyurmuştur (Müslim, “Salât”, 215). ","Nuzul":null,"AdiAyetSayisi":null,"Fazileti":null,"Konusu":null}