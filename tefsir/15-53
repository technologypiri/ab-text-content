{"SureId":15,"AyetStartId":51,"AyetEndId":56,"Ayets":[{"HasBesmele":false,"SureId":15,"AyetId":52,"Arabic":"اِذْ دَخَلُوا عَلَيْهِ فَقَالُوا سَلَاماًۜ قَالَ اِنَّا مِنْكُمْ وَجِلُونَ","Meaning":"Onun yanına girip selâm vermişler, o da, \"Doğrusu biz sizden korkuyoruz\" demişti.","ArabicAyetNumber":"٥٢","MeaningAyetNumber":"52","MeaningVisible":true},{"HasBesmele":false,"SureId":15,"AyetId":53,"Arabic":"قَالُوا لَا تَوْجَلْ اِنَّا نُبَشِّرُكَ بِغُلَامٍ عَل۪يمٍ","Meaning":"\"Korkma\" dediler, \"Biz sana bilgili bir çocuk müjdeliyoruz.\"","ArabicAyetNumber":"٥٣","MeaningAyetNumber":"53","MeaningVisible":true},{"HasBesmele":false,"SureId":15,"AyetId":54,"Arabic":"قَالَ اَبَشَّرْتُمُون۪ي عَلٰٓى اَنْ مَسَّنِيَ الْكِبَرُ فَبِمَ تُبَشِّرُونَ","Meaning":"İbrâhim, \"Üzerime yaşlılık çökmüş olmasına rağmen bana böyle bir müjde getiriyorsunuz öyle mi? Peki (çocuğum olamayacağına göre) bana neyi müjdelemiş oluyorsunuz?\" dedi.","ArabicAyetNumber":"٥٤","MeaningAyetNumber":"54","MeaningVisible":true},{"HasBesmele":false,"SureId":15,"AyetId":55,"Arabic":"قَالُوا بَشَّرْنَاكَ بِالْحَقِّ فَلَا تَكُنْ مِنَ الْقَانِط۪ينَ","Meaning":"\"Sana gerçeği müjdeledik. Sakın ümitsizliğe kapılanlardan olma!\" dediler.","ArabicAyetNumber":"٥٥","MeaningAyetNumber":"55","MeaningVisible":true},{"HasBesmele":false,"SureId":15,"AyetId":56,"Arabic":"قَالَ وَمَنْ يَقْنَطُ مِنْ رَحْمَةِ رَبِّه۪ٓ اِلَّا الضَّٓالُّونَ","Meaning":"\"Haktan sapmış olanlardan başka kim rabbimin rahmetinden ümit keser!\" dedi.","ArabicAyetNumber":"٥٦","MeaningAyetNumber":"56","MeaningVisible":true}],"TefsirText":"Hz. İbrâhim’e  meleklerin  gönderilmesi  ve sonrasında gelişen olaylar Hûd sûresinde ayrıntılı olarak anlatılmıştır (Hûd 11/69-83). Konunun burada tekrar özetle hatırlatılmasının  sebebi ise az önceki âyetlerde bahsedilen  Allah Teâlâ’nın rahmetinin genişliğine  ve azabının şiddetli olduğuna tarihten birer örnek göstererek insanların ibret almalarını, buna göre hareket etmelerini  sağlamaktır. Konumuz olan âyetlerde, Allah’ın rahmetinin,  gerektiğinde biz insanlara olağan üstü gelecek derecedeki genişliğine bir örnek olmak üzere sevdiği kullarından olup, “dost” (halîl) diye nitelediği (en-Nisâ 4/125) Hz. İbrâhim’e meleklerden insan görünümünde misafirler göndererek ona “bilgili bir çocuk” müjdelemesinden söz edilmektedir. Hûd sûresinde bu çocuğun İshak olduğu bildirilir.  Burada onun tek kelimeyle “bilgili” diye nitelendirilmesi, bilginin mutlak değerine ve önemine işaret eder. Hz. İbrâhim, böyle ummadığı bir şekilde, olağan üstü bir haber almanın verdiği şaşkınlıktan dolayı “Peki bana neyi müjdeliyorsunuz?” diye soruverdi. Bu bir bakıma “Verdiğiniz müjdenin ne kadar şaşırtıcı olduğunun farkında mısınız?” anlamına geliyordu (Zemahşerî, II, 315). Habercilerin “Sana gerçeği müjdeledik” demeleri ise “Eğer Allah bir şeyin olacağını bildirmişse, olağan üstü de olsa bu bildirdiği haktır, mutlaka gerçekleşecektir” anlamına gelir. “Sakın ümitsizliğe kapılanlardan olma!”  uyarısı da Hz. İbrâhim’in şahsında sıradan müminlere  bir uyarıdır. Çünkü, bizzat kendisinin “Rabbimin rahmetinden, sapmışlardan başka kim ümit keser?” şeklindeki sözünden de anlaşılacağı üzere bir peygamber için ümitsizlikten söz edilemez.  Hûd sûresinde Hz. İbrâhim’in eşine müjde verildiği bildirildiğine göre, melekler İshak’ın doğacağını müjdelerken İbrâhim’in eşi de orada bulunuyordu ve her ikisine de müjde iletilmişti; yaşlılıkları dolayısıyla bir çocuk beklemeleri mümkün olmadığı için ikisi de bu habere şaşırmıştı. İbrâhim ile eşinin ayrı ayrı yerlerde bulundukları ve haberin kendilerine ayrı ayrı verildiği de düşünülebilir.","Nuzul":null,"AdiAyetSayisi":null,"Fazileti":null,"Konusu":null}