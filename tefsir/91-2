{"SureId":91,"AyetStartId":1,"AyetEndId":10,"Ayets":[{"HasBesmele":true,"SureId":91,"AyetId":1,"Arabic":"وَالشَّمْسِ وَضُحٰيهَاۙۖ","Meaning":"Yemin olsun, güneşe ve kuşluğuna;","ArabicAyetNumber":"١","MeaningAyetNumber":"1","MeaningVisible":true},{"HasBesmele":false,"SureId":91,"AyetId":2,"Arabic":"وَالْقَمَرِ اِذَا تَلٰيهَاۙۖ","Meaning":"Işığı onun ardından geldiğinde aya;","ArabicAyetNumber":"٢","MeaningAyetNumber":"2","MeaningVisible":true},{"HasBesmele":false,"SureId":91,"AyetId":3,"Arabic":"وَالنَّهَارِ اِذَا جَلّٰيهَاۙۖ","Meaning":"Onu (dünyayı) aydınlattığında gündüze;","ArabicAyetNumber":"٣","MeaningAyetNumber":"3","MeaningVisible":true},{"HasBesmele":false,"SureId":91,"AyetId":4,"Arabic":"وَالَّيْلِ اِذَا يَغْشٰيهَاۙۖ","Meaning":"Onu karanlıkla örttüğünde geceye;","ArabicAyetNumber":"٤","MeaningAyetNumber":"4","MeaningVisible":true},{"HasBesmele":false,"SureId":91,"AyetId":5,"Arabic":"وَالسَّمَٓاءِ وَمَا بَنٰيهَاۙۖ","Meaning":"Göğe ve onu kurana;","ArabicAyetNumber":"٥","MeaningAyetNumber":"5","MeaningVisible":true},{"HasBesmele":false,"SureId":91,"AyetId":6,"Arabic":"وَالْاَرْضِ وَمَا طَحٰيهَاۙۖ","Meaning":"Yere ve onu yayıp döşeyene;","ArabicAyetNumber":"٦","MeaningAyetNumber":"6","MeaningVisible":true},{"HasBesmele":false,"SureId":91,"AyetId":7,"Arabic":"وَنَفْسٍ وَمَا سَوّٰيهَاۙۖ","Meaning":"Nefse ve onu (insanın özü olarak) şekillendirip düzenleyene;","ArabicAyetNumber":"٧","MeaningAyetNumber":"7","MeaningVisible":true},{"HasBesmele":false,"SureId":91,"AyetId":8,"Arabic":"فَاَلْهَمَهَا فُجُورَهَا وَتَقْوٰيهَاۙۖ","Meaning":"Ona kötü ve iyi olma kabiliyetlerini verene!","ArabicAyetNumber":"٨","MeaningAyetNumber":"8","MeaningVisible":true},{"HasBesmele":false,"SureId":91,"AyetId":9,"Arabic":"قَدْ اَفْلَحَ مَنْ زَكّٰيهَاۙۖ","Meaning":"Nefsini arındıran elbette kurtuluşa ermiştir.","ArabicAyetNumber":"٩","MeaningAyetNumber":"9","MeaningVisible":true},{"HasBesmele":false,"SureId":91,"AyetId":10,"Arabic":"وَقَدْ خَابَ مَنْ دَسّٰيهَاۜ","Meaning":"Onu arzularıyla baş başa bırakan da ziyan etmiştir.","ArabicAyetNumber":"١٠","MeaningAyetNumber":"10","MeaningVisible":true}],"TefsirText":"Bu tür doğal varlıklar ve olaylar üzerine yemin edilmesi  hem evrenin genel düzenine, bunun insanlar için taşıdığı faydalara ve bu düzeni yaratıp yaşatan ilâhî kudretin büyüklüğüne hem de sonraki âyetlerde ele alınan konunun önemine dikkat çekmeyi amaçlar. “Kuşluğu” diye çevirdiğimiz duhâhâ tamlamasına “güneşin ışığı, aydınlığı, sabah vakti, gündüz” gibi mânalar da verilmiştir (Şevkânî, V, 524). Ayın yani ışığının güneşin ardından gelmesi, ışığını ondan almasını veya güneş batınca ardından ayın doğmasını yahut ayın ilk göründüğü hilâl durumunu ifade eder. 7. âyette insan (nefs) üzerine yemin edilmesi onun fıtrî üstünlüğüne işaret eder. “Nefsin  (insanın özü olarak) şekillendirilip düzenlenmesi”nden maksat ona maddî ve mânevî güçlerin yerleştirilmesi, her gücün yapacağı görevin tayin edilmesi ve nefse bu güçleri kullanacak organların verilmesidir. 8. âyetteki fücûr her türlü kötülüğü, günah ve sapmayı; âyette fücûrun karşıtı olarak kullanılan takvâ ise burada doğruluk, iyilik ve hak yolda kararlılığı ifade  eder.  Aynı  âyetteki  elheme fiilinin  masdarı olan ilham, bu bağlamda fücûr ve takvâ kelimeleriyle  birlikte değerlendirildiğinde, “Allah Teâlâ’nın insanın fıtratına doğru ve yanlışı, iyilik ve kötülüğü, günah ve sevabı bilme,  tanıma, ayırt etme, birini veya diğerini seçip yapma gücü ve özgürlüğü vermesi”;  dolayısıyla “insanın  her türlü deney ve öğrenimden önce, apriorik  olarak bu yeteneklerle donanmış bulunması” şeklinde açıklanabilir.  Böylece Kur’an’ın  insan anlayışının bir özeti sayılabilecek olan 7-8. âyetler, insanın ahlâkî bakımdan çift kutuplu bir varlık olduğunu, iyilik veya kötülük yollarından dilediğini seçebilecek bir tabiatta yaratıldığını ve onun kurtuluş veya mahvoluşunun bu seçime bağlı bulunduğunu göstermektedir.","Nuzul":"Mushaftaki  sıralamada doksan birinci, iniş sırasına göre yirmi altıncı sûredir. Kadir sûresinden sonra, Bürûc sûresinden önce Mekke’de inmiştir.","AdiAyetSayisi":"Sûre adını 1. âyette geçen “güneş” anlamındaki şems kelimesinden almıştır.","Fazileti":null,"Konusu":"Sûrede bazı önemli kozmik varlıklara ve olaylara yemin edilerek insan tabiatına hem iyilik hem kötülük eğilimlerinin verildiği bildirilmiş; bu eğilimlerini doğru kullanmayanların akıbetine örnek olmak üzere Semûd kavminin helâk edilişi anlatılmıştır. "}