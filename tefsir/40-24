{"SureId":40,"AyetStartId":23,"AyetEndId":24,"Ayets":[{"HasBesmele":false,"SureId":40,"AyetId":23,"Arabic":"وَلَقَدْ اَرْسَلْنَا مُوسٰى بِاٰيَاتِنَا وَسُلْطَانٍ مُب۪ينٍۙ","Meaning":"Andolsun biz Mûsâ’yı âyetlerimizle ve apaçık bir kanıtla Firavun, Hâmân ve Kārûn’a gönderdik; ama onlar, \"O bir yalancı, bir sihirbaz!\" dediler.","ArabicAyetNumber":"٢٣","MeaningAyetNumber":"23-24","MeaningVisible":true},{"HasBesmele":false,"SureId":40,"AyetId":24,"Arabic":"اِلٰى فِرْعَوْنَ وَهَامَانَ وَقَارُونَ فَقَالُوا سَاحِرٌ كَذَّابٌ","Meaning":"Andolsun biz Mûsâ’yı âyetlerimizle ve apaçık bir kanıtla Firavun, Hâmân ve Kārûn’a gönderdik; ama onlar, \"O bir yalancı, bir sihirbaz!\" dediler.","ArabicAyetNumber":"٢٤","MeaningAyetNumber":"24","MeaningVisible":false}],"TefsirText":"Yukarıda geçmiş toplulukların tarihlerinden ders alınması gerektiğine işaret edilmişti. Buradan itibaren 46. âyete kadar süren bölümde ise geçmişten bir örnek olmak üzere Firavun’un ve onu destekleyenlerin, Hz. Mûsâ’ya karşı inkâr, isyan ve haksızlıkta direnmeleri; bu yüzden dünyada cezalandırılıp yok edilmeleri; nihayet onları âhirette nasıl bir âkıbetin beklediği anlatılmaktadır.  Amaç ise bir yandan Kureyş putperestlerini  ve genel olarak inkârcıları,  İslâm ve peygamber karşısında olumsuz tutumlarını sürdürdükleri  takdirde aynı kötü âkıbetin kendi başlarına da geleceği hususunda uyarmak; bir yandan da henüz inkârcılar  karşısında güçsüz durumda  bulunan  müslümanlara sabır ve ümit telkin etmektir  (İbn Atıyye, IV, 554). Hz. Mûsâ’nın, yüzyıllardır Mısır’da sıkıntı içinde yaşayan İsrâiloğulları’nı kurtarmak  üzere Allah’ın  emriyle Mısır’a gitmesi ve oradaki mücadeleleri,  peygamberlik  faaliyetleri   ve kendi halkı olan İsrâiloğulları’yla ilişkileri hakkında Kur’an’ın başka yerlerinde geniş bilgiler verilmiştir (özellikle  bk. Bakara 2/40-93; A‘râf 7/103-171). Burada dikkati  çeken en önemli ayrıntı, gizlice Mûsâ’ya iman etmiş olan kişinin son derece önemli uyarılarına dair geniş açıklamalardır.  Mûsâ’ya verildiği belirtilen “âyetler”, genellikle Mûsâ’nın sergilediği mûcizeler olarak yorumlanmıştır. “Apaçık bir kanıt” diye çevirdiğimiz sultânun mübîn ifadesini Taberî, bizim çevirdiğimiz gibi açıklamakla yetinmiştir (XXIV, 55); Zemahşerî, bununla mûcizelerin kastedildiğini belirtir (III, 363); İbn Âşûr, Hûd sûresinin 96. âyetinde geçen aynı ifadeyle “aklî delil ya da ilâhî teyit”in, Şevkânî ise Tevrat’ın kastedildiğini söyler (IV, 558). Ancak Mûsâ’nın o dönemde peygamberlikle görevlendirildiği kesin olmakla birlikte (bk. A‘râf 7/104; Tâhâ 20/47) henüz Tevrat’ın indirilmemiş olduğu göz önüne alınırsa Şevkânî’nin açıklamasının isabetli olmadığı anlaşılır.  Tefsirlerde Hâmân, Firavun’un veziri veya sarayındaki  önemli  şahsiyetlerinden biri, Karun ise Hz. Mûsâ’nın  amcazadesi ve Firavun’un üst düzey bir görevlisi olarak tanıtılmaktadır (bk. Kasas 28/6,  76).","Nuzul":null,"AdiAyetSayisi":null,"Fazileti":null,"Konusu":null}