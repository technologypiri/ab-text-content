{"SureId":3,"AyetStartId":165,"AyetEndId":165,"Ayets":[{"HasBesmele":false,"SureId":3,"AyetId":165,"Arabic":"اَوَلَمَّٓا اَصَابَتْكُمْ مُص۪يبَةٌ قَدْ اَصَبْتُمْ مِثْلَيْهَاۙ قُلْتُمْ اَنّٰى هٰذَاۜ قُلْ هُوَ مِنْ عِنْدِ اَنْفُسِكُمْۜ اِنَّ اللّٰهَ عَلٰى كُلِّ شَيْءٍ قَد۪يرٌ","Meaning":"Düşmanınıza iki mislini verdirdiğiniz kayıp kendi başınıza gelince \"Bu nereden başımıza geldi?\" mi diyorsunuz? De ki: \"O, kendinizdendir.\" Doğrusu Allah her şeye kadirdir.","ArabicAyetNumber":"١٦٥","MeaningAyetNumber":"165","MeaningVisible":true}],"TefsirText":"Müslümanlar  Uhud’da Hz. Peygamber’in önderliğinde ve Allah yolunda savaştıkları için galibiyete kesin gözüyle bakıyorlardı.  Hz. Peygamber de onlara, sabrettikleri ve yanlış davranışlardan sakındıkları takdirde, Allah’ın yardım vaadini bildirmişti. Fakat durum beklediklerinin tersine oldu. İslâm’ı ve müslümanları yok etmek için Mekke’den gelmiş olan müşrikler karşısında içlerine sindiremeyecekleri ağır bir yenilgiye uğradılar ve “Bu nereden başımıza geldi?” diyerek yenilginin sebebini sormaya başladılar. Âyetin “De ki: O, kendinizdendir” meâlindeki bölümü  bu soruya cevap vermektedir. Bununla âdeta şöyle denmiş oluyordu: Yenilginin  sebebi sizsiniz. Bu felâket Allah’ın sabır ve takvâ tavsiyelerine aykırı hareket etmenizden, okçularınızın Hz. Peygamber’in ve kumandanlarının  emirlerini dinlemeyip nöbet yerini terkederek ganimet toplamaya koşmalarından dolayı başınıza gelmiştir. İşte felâketin asıl sebebi budur.  Yoksa bazılarının zannettiği gibi Allah vaadinden dönmüş değildir, O vaadini yerine getirmiş ve düşmana karşı size yardım etmiştir. Nitekim savaşın başında düşmanı bozguna uğratmıştınız. Ama sabırsızlık gösterdiniz  ve başınıza felâketin  gelmesine sebep oldunuz. Bununla birlikte Allah zafere ulaştırmaya da yenilgiye  uğratmaya da kadirdir. Dileseydi bu şartlarda bile size zafer nasip ederdi. Ancak bu onun tabii kanunlarına aykırı olurdu. Ayrıca müminlerin  de bir daha böyle bir hataya düşmemeleri için ders almaları gerekiyordu. Nitekim öyle de oldu.  Âyette aynı zamanda, bu savaşla öncekinin sonuçları hatırlatılarak müminler  olaylara tek açıdan bakmayıp karşılaştırmalı düşünmeye ve sağlıklı bir muhakeme yapmaya çağırılmaktadır. Şöyle ki: Müslümanlar Bedir Savaşı’nda sayıca müşriklerden çok az oldukları  halde onlara büyük kayıplar verdirmişlerdi; Uhud Savaşı’nda da kendilerinden  kat kat fazla bir orduyla karşılaşmışlar, ama bu güç dengesi içinde  düşünüldüğünde onlarınkinden çok daha az sayılabilecek  kayıp verince  “Bu nereden başımıza geldi?” demeye başlamışlardı. Âyetin “düşmanınıza iki mislini verdirdiğiniz kayıp” anlamına gelen ifadesi genellikle şöyle açıklanmıştır: Müslümanlar Uhud Savaşı’nda yetmiş dolayında şehit vermişlerdi (Buhârî, “Megåzî”, 26). Bedir Savaşı’nda ise müşriklerden yetmiş kişiyi öldürmüşler, bir o kadar da esir almışlardı Buhârî, “Megåzî”, 10); yani Uhud’da kendilerinin verdikleri  zayiatın iki katını Bedir’de düşmanlarına verdirmişlerdi.","Nuzul":null,"AdiAyetSayisi":null,"Fazileti":null,"Konusu":null}