{"SureId":54,"AyetStartId":43,"AyetEndId":48,"Ayets":[{"HasBesmele":false,"SureId":54,"AyetId":43,"Arabic":"اَكُفَّارُكُمْ خَيْرٌ مِنْ اُو۬لٰٓئِكُمْ اَمْ لَـكُمْ بَرَٓاءَةٌ فِي الزُّبُرِۚ","Meaning":"Şimdi söyleyin bakalım (ey putperestler), sizin inkârcılarınız şu anılanlardan daha mı iyi; yoksa sizin için kitaplarda bir kurtuluş hükmü mü var?","ArabicAyetNumber":"٤٣","MeaningAyetNumber":"43","MeaningVisible":true},{"HasBesmele":false,"SureId":54,"AyetId":44,"Arabic":"اَمْ يَقُولُونَ نَحْنُ جَم۪يعٌ مُنْتَصِرٌ","Meaning":"Yoksa onlar \"Biz yenilmez bir topluluğuz\" mu diyorlar?","ArabicAyetNumber":"٤٤","MeaningAyetNumber":"44","MeaningVisible":true},{"HasBesmele":false,"SureId":54,"AyetId":45,"Arabic":"سَيُهْزَمُ الْجَمْعُ وَيُوَلُّونَ الدُّبُرَ","Meaning":"Yakında o topluluk da yenilecek ve arkalarını dönüp kaçacaklar.","ArabicAyetNumber":"٤٥","MeaningAyetNumber":"45","MeaningVisible":true},{"HasBesmele":false,"SureId":54,"AyetId":46,"Arabic":"بَلِ السَّاعَةُ مَوْعِدُهُمْ وَالسَّاعَةُ اَدْهٰى وَاَمَرُّ","Meaning":"Ama asıl vadeleri kıyamet günüdür ve kıyamet günü şüphesiz daha dehşetli ve daha acıdır.","ArabicAyetNumber":"٤٦","MeaningAyetNumber":"46","MeaningVisible":true},{"HasBesmele":false,"SureId":54,"AyetId":47,"Arabic":"اِنَّ الْمُجْرِم۪ينَ ف۪ي ضَلَالٍ وَسُعُرٍۢ","Meaning":"Şu bir gerçek ki günaha batmış olanlar, doğru yoldan sapmış ve kendilerini yakmışlardır.","ArabicAyetNumber":"٤٧","MeaningAyetNumber":"47","MeaningVisible":true},{"HasBesmele":false,"SureId":54,"AyetId":48,"Arabic":"يَوْمَ يُسْحَبُونَ فِي النَّارِ عَلٰى وُجُوهِهِمْۜ ذُوقُوا مَسَّ سَقَرَ","Meaning":"O gün yüzüstü ateşe sürüklenirler: \"Tadın bakalım cehennemin dokunuşunu!\"","ArabicAyetNumber":"٤٨","MeaningAyetNumber":"48","MeaningVisible":true}],"TefsirText":"Vahiy ile bildirilenleri inkâr etme tavrını inatla sürdüren toplumlardan örnekler verildikten  sonra bu âyetlerde, inkârcılıkta öncekilere  benzeyen Kur’an muhataplarına çarpıcı sorular yöneltilmektedir: Siz onlardan  daha mı iyisiniz? Sizin sorumluluktan istisna edildiğinize dair ilâhî kitaplarda özel bir hüküm  veya elinizde bir belge mi var? Ya da çok güçlü ve dayanışma içinde olduğunuzu, dolayısıyla asla yenilmeyeceğinizi mi sanıyorsunuz? Ardından verilen ilâhî cevap da şunu ortaya koymaktadır: İman esasına değil dünyevî çıkar anlayışına dayalı olan bu birlik ve güç çok sürmeyecektir; onların asıl cezaları âhirette karşılarına çıkacaktır ve oradaki ceza buradakine göre çok daha şiddetlidir. 45. âyet daha çok müslümanların Bedir Savaşı’nda kazandıkları zaferle izah edilmiş olmakla beraber (Taberî, XXVII, 108-109), 43-44. âyetlerdeki hitap Hz. Muhammed’in peygamberliğini izleyen bütün dönemlerde yaşayanlara yani Kur’an’ın her devirdeki muhataplarına yöneliktir. Dolayısıyla aynı sonuç, yani inkârcılık  temeline dayalı güçlerin, birliklerin bozulmaya mahkûm olduğu ve ayrıca bu tür dayanışma grubu mensuplarını âhirette daha ağır bir cezanın beklediği gerçeği bütün dönemler için geçerlidir. Elmalılı’nın belirttiği gibi, 44. âyetteki ifadede, zaman ilerledikçe toplumsal örgütlenme imkânlarının  ve medeniyet vasıtalarının artacağına, dolayısıyla bu tür şımarık kesimlerin bu imkânlara daha fazla güvenip böbürleneceklerine işaret bulunduğu söylenebilirse de (VII, 4653), bu durum, doğru inanç ve erdemli yaşayışın, bütün bâtıl inançları, ahlâk bozukluklarını, haksız ve zalim uygulamaları mutlaka yeneceği gerçeğini değiştirmez; sûrenin ana tezi de budur.","Nuzul":null,"AdiAyetSayisi":null,"Fazileti":null,"Konusu":null}