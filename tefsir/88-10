{"SureId":88,"AyetStartId":8,"AyetEndId":11,"Ayets":[{"HasBesmele":false,"SureId":88,"AyetId":8,"Arabic":"وُجُوهٌ يَوْمَئِذٍ نَاعِمَةٌۙ","Meaning":"O gün kimi yüzler de mutludur.","ArabicAyetNumber":"٨","MeaningAyetNumber":"8","MeaningVisible":true},{"HasBesmele":false,"SureId":88,"AyetId":9,"Arabic":"لِسَعْيِهَا رَاضِيَةٌۙ","Meaning":"Yaptıklarından dolayı hoşnut olmuşlardır.","ArabicAyetNumber":"٩","MeaningAyetNumber":"9","MeaningVisible":true},{"HasBesmele":false,"SureId":88,"AyetId":10,"Arabic":"ف۪ي جَنَّةٍ عَالِيَةٍۙ","Meaning":"Yüksek bir bahçededirler.","ArabicAyetNumber":"١٠","MeaningAyetNumber":"10","MeaningVisible":true},{"HasBesmele":false,"SureId":88,"AyetId":11,"Arabic":"لَا تَسْمَعُ ف۪يهَا لَاغِيَةًۜ","Meaning":"Orada boş söz işitmezler.","ArabicAyetNumber":"١١","MeaningAyetNumber":"11","MeaningVisible":true}],"TefsirText":"Önceki âyetlerde cehennemliklerin  durumu tasvir edildikten sonra burada da dünyada Allah’ın buyrukları doğrultusunda yaşayan müminler için hazırlanmış olan cennet nimetleri tasvir edilmektedir. 8. âyette mutluluktan parıldadığı bildirilen “yüzler”den  maksat müminlerdir. Müminler dünyada yaptıkları güzel amellerin  karşılığı olarak Allah’ın kendileri için hazırlamış olduğu cennet nimetlerine ermeleri sebebiyle sevinçli ve mutlu olurlar.  Bu sebeple yüzleri güleç, parlak ve güzeldir. Nitekim başka bir âyette “ilâhî lutufların sevincini yüzlerinden okursun” (Mutaffifîn 83/24) buyurulmuştur. 9. âyet, müminlerin dünyada yaptıkları güzel amellerin  karşılığı olarak âhirette eriştikleri nimetlerden hoşnut olduklarını ifade eder. 10. âyette zikredilen cennetin yüksekliği, maddî anlamda olabileceği gibi cennetin yüksek değerini de ifade edebilir. Çünkü bir hadîs-i kudsîde belirtildiği gibi orada canların çektiği, gözlerin zevk aldığı hatta bu dünyada gözlerin görmediği, kulakların işitmediği ve akıllara  gelmeyen son derece güzel ve değerli nimetler vardır (Buhârî, “Tevhîd”, 35; Müslim, “Îmân”, 312; “Cennet”, 2-5). Müminlerin cennette duymayacakları belirtilen “boş söz”ü müfessirler “yalan, iftira, inkâr, küfür, yalan yere yapılan yemin, çirkin söz vb.” anlamlarda yorumlamışlardır.","Nuzul":null,"AdiAyetSayisi":null,"Fazileti":null,"Konusu":null}