{"SureId":70,"AyetStartId":1,"AyetEndId":4,"Ayets":[{"HasBesmele":true,"SureId":70,"AyetId":1,"Arabic":"سَاَلَ سَٓائِلٌ بِعَذَابٍ وَاقِعٍۙ","Meaning":"Birisi, huzuruna yükselmenin birçok yolu bulunan Allah katından inkârcılar için gelecek olan ve hiç kimsenin savamayacağı azabın gelmesini istedi.","ArabicAyetNumber":"١","MeaningAyetNumber":"1-3","MeaningVisible":true},{"HasBesmele":false,"SureId":70,"AyetId":2,"Arabic":"لِلْـكَافِر۪ينَ لَيْسَ لَهُ دَافِعٌۙ","Meaning":"Birisi, huzuruna yükselmenin birçok yolu bulunan Allah katından inkârcılar için gelecek olan ve hiç kimsenin savamayacağı azabın gelmesini istedi.","ArabicAyetNumber":"٢","MeaningAyetNumber":"2","MeaningVisible":false},{"HasBesmele":false,"SureId":70,"AyetId":3,"Arabic":"مِنَ اللّٰهِ ذِي الْمَعَارِجِۜ","Meaning":"Birisi, huzuruna yükselmenin birçok yolu bulunan Allah katından inkârcılar için gelecek olan ve hiç kimsenin savamayacağı azabın gelmesini istedi.","ArabicAyetNumber":"٣","MeaningAyetNumber":"3","MeaningVisible":false},{"HasBesmele":false,"SureId":70,"AyetId":4,"Arabic":"تَعْرُجُ الْمَلٰٓئِكَةُ وَالرُّوحُ اِلَيْهِ ف۪ي يَوْمٍ كَانَ مِقْدَارُهُ خَمْس۪ينَ اَلْفَ سَنَةٍۚ","Meaning":"Melekler ve rûh O’na, miktarı elli bin yıl olan bir günde yükselip çıkar.","ArabicAyetNumber":"٤","MeaningAyetNumber":"4","MeaningVisible":true}],"TefsirText":"“Huzuruna yükselmenin birçok yolu” diye çevirdiğimiz meâric (tekili: mi‘rec) “yükselme vasıtaları” demektir. Bazı müfessirler bu kelimeye, “meleklerin yükseldiği gökler, Allah’ın mahlûkata lutfettiği nimetlerin mertebeleri, cennetteki dereceler, mânevî ve ruhanî mertebeler” gibi açıklamalar getirmişlerdir (Elmalılı, XIII, 5352). Bir kısım müfessirler ise meârici  mecaz olarak insanı Allah’ın  varlığını kavramaya ve O’nunla mânevî yakınlık kurmaya götüren yollar olarak yorumlamışlardır (bk. Âlûsî, Rûhu’l-me‘ânî, XXIX, 56; Esed, III, 1186). Bizim “istedi” diye çevirdiğimiz sûrenin ilk kelimesi  “sormak”  mânasına da geldiği için bunu “Birisi ... sordu” şeklinde çeviren  ve anlayanlar  da olmuştur.Rivayete göre müşriklerin ileri gelenleri,  Hz. Peygamber’e, alaylı bir üslûpla, haber verdiği azabın gelip gelmeyeceğini, gelecekse bunun ne zaman gerçekleşeceğini soruyorlardı. Bir rivayete göre bu soruları soran Nadr b. Hâris idi (bk. İbn Âşûr, XXIX, 153). 2. âyet bizim tercih  ettiğimiz mânayı desteklemektedir. Buna göre inkârcılar  Hz. Peygamber’in getirdiği kitap doğru ise Allah tarafından başlarına taş yağdırılmasını veya büyük bir ceza ile cezalandırılmalarını istemişlerdi. Müşriklerin, aslında alay ve inkâr yollu ortaya koydukları bu tür sorularına  ve isteklerine  cevap olmak üzere 2. âyette, onlar ihtimal vermese de, vakti geldiğinde Hz. Peygamber’in haber verdiği azabın mutlaka gerçekleşeceği, bunu hiç kimsenin önleyemeyeceği bildirilmiştir.  Müfessirlere göre 4. âyette geçen “ruh”tan maksat Cebrâil’dir; “miktarı elli bin yıl olan gün”den ne kastedildiği konusunda farklı görüşler ileri sürülmüştür. Bazı müfessirler buradaki elli bin yılı dünyanın ömrü, bazıları kıyametin oluş süresi, kimileri de âhirette kulların hesap vereceği süre olarak açıklamışlardır. Bir görüşe göre kıyametin müddeti inkârcılar için elli bin sene, müminler için sadece bir günün muayyen bölümü kadar sürecektir. Elli bin senenin, âhiret hayatının toplam süresi olduğunu ileri sürenler de vardır. Ancak bize göre bu yorumların hiçbirinin kabul edilebilir bir mesnedi  ve gerçekliği yoktur. Bir önceki âyette geçen “huzuruna yükselmenin birçok yolu bulunan” şeklindeki ifadenin ardından burada da “Melekler, miktarı elli bin sene olan bir gün içinde O’na yükselmektedirler” buyurulmuştur. Görüldüğü gibi bu ifadenin  kıyamet ve uhrevî hesapla, dünya veya âhiretin süresiyle bir ilgisi yoktur;  sadece meleklerin Allah’a yükselmesinden söz edilmektedir. Şevkânî’nin naklettiği bir yorumda da belirtildiği gibi bu âyetteki elli bin sayısı bu mertebelerin ne kadar yüce olduğunu zihinlerde canlandırmayı amaçlayan temsilî  bir anlatımdır  (V, 332; krş. Hac 22/47).","Nuzul":"Mushaftaki  sıralamada yetmişinci, iniş sırasına göre yetmiş dokuzuncu sûredir.  Hâkka sûresinden sonra, Nebe’ sûresinden önce Mekke’de inmiştir. 24. âyetinin Medine’de indiğine dair rivayet genel kabul görmemiştir (İbn Âşûr, XXIX, 152).","AdiAyetSayisi":"Sûre adını 3. âyette geçen ve “yükselme  dereceleri,  yükselme vasıtaları” anlamına gelen meâric kelimesinden almıştır, genel olarak bu isimle bilinir; ancak bazı tefsirlerde  ve hadis kaynaklarında sûrenin ilk kelimeleri olan “Seele sâilün”  adıyla da geçmekte (Taberî, XXIX, 43; Şevkânî, V, 279; Buhârî, “Tefsîr”, 70), ayrıca “Vâkı‘” şeklinde de anılmaktadır (İbn Âşûr, XXIX, 152).","Fazileti":null,"Konusu":"Meâric sûresinde kıyamet halleri, öldükten sonra dirilme, hesap gününün  sıkıntıları,  cehennem azabı, âhiret  hayatı ve peygamberlik gibi İslâm’ın inanç esasları ele alınmaktadır.  Sûrede cömertlik ve cimrilik konularından bahsedilir; müminlerin güzel vasıfları, iyi işleri ve üstün ahlâkı anlatılır; inkârcıların Hz. Peygamber’e karşı tutumları değerlendirilir. "}