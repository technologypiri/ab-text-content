{"SureId":8,"AyetStartId":28,"AyetEndId":28,"Ayets":[{"HasBesmele":false,"SureId":8,"AyetId":28,"Arabic":"وَاعْلَمُٓوا اَنَّـمَٓا اَمْوَالُكُمْ وَاَوْلَادُكُمْ فِتْنَةٌۙ وَاَنَّ اللّٰهَ عِنْدَهُٓ اَجْرٌ عَظ۪يمٌ۟","Meaning":"Mal ve çocuklarınızın sizin için birer imtihan olduğunu ve büyük mükâfatın Allah katında bulunduğunu bilin.","ArabicAyetNumber":"٢٨","MeaningAyetNumber":"28","MeaningVisible":true}],"TefsirText":"İslâm beş değerin korunmasına büyük önem vermiş, bu maksatla Kur’an’da  ve Sünnet’te birçok  hüküm,  tâlimat  ve tavsiyeye yer verilmiştir. Bu değerler hayat, din, mal, nesil ve akıldır. Mal ve nesil bir yandan korunması dinin hedefleri  arasına girmiş değerlerdir, diğer yandan da müminler için imtihan araçlarıdır; müminler bu iki değerli varlıkla ilgili ödev ve sorumlulukları, bunlarla olan ilişkilerinin kulluklarına müsbet veya menfi etkisi bakımlarından sınanacaklar ve sonunda bu nimetlerin hesabını vereceklerdir.  Mal ve servetle ilgili âyetlerde bunların “dünya hayatının ziyneti” (el-Kehf  18/46) olduğu bildirilmiş, “müminleri, mal ve çocuklarının  Allah’ı anmaktan alıkoymaması istenmiş” (el-Münâfikn 63/9), “eşlerin ve çocukların  bir kısmının insana düşman olabileceği” gerçeği hatırlatılmış, bunun da bir imtihan aracı olduğu tekrarlanmıştır (et-Tegåbün 64/14-15). Müminler  Allah sevgisi ile servet ve evlât sevgisi arasında gerekli dengeyi kurmak,  bunlara yönelik istek ve menfaatler  ile Allah’ın emirleri çatıştığında O’na itaat etmek durumundadırlar.  İnsanın servet ve evlâda düşkünlüğü bazan ilâhî emirlere uyma konusunda onu zor duruma düşürecek, her  şeye rağmen Allah’a itaatte sebat edenler imtihanı kazanmış olacaklardır.","Nuzul":null,"AdiAyetSayisi":null,"Fazileti":null,"Konusu":null}