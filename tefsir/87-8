{"SureId":87,"AyetStartId":6,"AyetEndId":8,"Ayets":[{"HasBesmele":false,"SureId":87,"AyetId":6,"Arabic":"سَنُقْرِئُكَ فَلَا تَنْسٰىۙ","Meaning":"Sana okutacağız ve Allah dilemedikçe unutmayacaksın. O, açık olanı da bilir, gizli olanı da.","ArabicAyetNumber":"٦","MeaningAyetNumber":"6-7","MeaningVisible":true},{"HasBesmele":false,"SureId":87,"AyetId":7,"Arabic":"اِلَّا مَا شَٓاءَ اللّٰهُۜ  اِنَّهُ يَعْلَمُ الْجَهْرَ وَمَا يَخْفٰىۜ","Meaning":"Sana okutacağız ve Allah dilemedikçe unutmayacaksın. O, açık olanı da bilir, gizli olanı da.","ArabicAyetNumber":"٧","MeaningAyetNumber":"7","MeaningVisible":false},{"HasBesmele":false,"SureId":87,"AyetId":8,"Arabic":"وَنُيَسِّرُكَ لِلْيُسْرٰىۚ","Meaning":"Sana kolaylık ve huzurun yollarını açacağız.","ArabicAyetNumber":"٨","MeaningAyetNumber":"8","MeaningVisible":true}],"TefsirText":"Hz. Peygamber ilk dönemlerde kendisine gelen Kur’an vahyini ezberleme konusunda oldukça aceleci davranıyor, bir kelime  veya harfi kaçırma korkusuyla Cebrâil vahyi henüz tamamlamadan tekrar etmeye çalışıyordu. Bu sebeple Resûlullah’a Kur’an okurken  acele etmemesini emreden  ve onu unutmayacağı konusunda güvence veren Kıyâmet 75/16-19. âyetleriyle, “Sana Kur’an’ı okutacağız ve Allah dilemedikçe  unutmayacaksın” meâlindeki bu sûrenin 6. âyeti inmiştir. Böylece bir taraftan Hz. Peygamber bu davranışından vazgeçirilmiş oluyor, diğer taraftan da vahyin korunmasının güvenceye alındığı bildiriliyordu (Şevkânî, V, 494). Hz. Peygamber’in unutmaktan korunmuş olması da Allah’ın  kudretini gösteren delillerdendir. Peygamberin şahsında gerçekleşen bu ilâhî mûcizenin sırrı, Kur’an’ı  okuma ve ezberleme tarzında ümmetin  hafızalarında sürekli olarak tecelli etmektedir. 7. âyette unutturmama  garantisine, “Allah dilemedikçe...” şeklinde yapılmış bulunan istisnâ hususunda müfessirler farklı görüşler ileri sürmüşlerdir. Bazıları bu istisnanın neshe delâlet ettiğini yani “Allah herhangi bir hükmü yürürlükten kaldırmak istediği zaman onu peygambere unutturur” mânasına geldiğini ifade ederler. Bazı âlimlere  göre ise bu âyet –tıpkı  “Gerçek şu ki, biz dilersek sana vahyettiğimizi ortadan kaldırırız”  (bk. İsrâ 17/86) meâlindeki vb. âyetlerde (meselâ bk. Hûd 11/107-108) olduğu gibi– peygamberin unutmasını Allah’ın hiç dilemediği, dolayısıyla onun da hiçbir zaman unutmadığı” anlamına gelir (bk. Şevkânî, V, 494; Elmalılı, VIII, 5760). Bize göre “Sizler ancak rabbinizin (bunu) dilemesi sayesinde dileyebilirsiniz” (İnsan 76/30) âyetinde olduğu gibi burada da bir ilâhî kanuna, bir ilkeye atıf yapılmaktadır. Kulunu yaratılış amacına uygun olarak şekillendiren ve donatan Allah’tır. O böyle yapmasaydı insan böyle olmazdı; düşünemez, konuşamaz, aklında  tutamaz, unutamazdı.  6. âyete göre Resûlullah, kendisine okutulanı (Kur’an’ı) asla unutmayacaktır; ancak bu, Allah istediği için böyledir; unutmasını isteseydi elbette unutacaktı. Müfessirler,  “Sana kolaylık ve huzurun yollarını  açacağız” meâlindeki 8. âyeti de Hz. Peygamber’in şahsına özgü olarak değerlendirip kolaylaştırmayı “Allah’ın onu, beşerî bir çaba göstermeden  Kur’an’ı ezberlemeye, dinin kurallarını uygulamaya, kendisini  cennete götürecek amelleri yapmaya muvaffak kılması” şeklinde yorumlamışlardır (Zemahşerî, IV, 243-244;  Râzî, XXXI, 142-143). Şevkânî ise “din ve dünya işlerinden hangisine yönelirse o yolda muvaffak kılması” anlamında yorumlamıştır (bk. V, 494).","Nuzul":null,"AdiAyetSayisi":null,"Fazileti":null,"Konusu":null}