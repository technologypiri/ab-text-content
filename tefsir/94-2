{"SureId":94,"AyetStartId":1,"AyetEndId":4,"Ayets":[{"HasBesmele":true,"SureId":94,"AyetId":1,"Arabic":"اَلَمْ نَشْرَحْ لَكَ صَدْرَكَۙ","Meaning":"Senin kalbini açıp genişletmedik mi?","ArabicAyetNumber":"١","MeaningAyetNumber":"1","MeaningVisible":true},{"HasBesmele":false,"SureId":94,"AyetId":2,"Arabic":"وَوَضَعْنَا عَنْكَ وِزْرَكَۙ","Meaning":"Belini büken yükünü üzerinden kaldırmadık mı?","ArabicAyetNumber":"٢","MeaningAyetNumber":"2-3","MeaningVisible":true},{"HasBesmele":false,"SureId":94,"AyetId":3,"Arabic":"اَلَّـذ۪ٓي اَنْقَضَ ظَهْرَكَۙ","Meaning":"Belini büken yükünü üzerinden kaldırmadık mı?","ArabicAyetNumber":"٣","MeaningAyetNumber":"3","MeaningVisible":false},{"HasBesmele":false,"SureId":94,"AyetId":4,"Arabic":"وَرَفَعْنَا لَكَ ذِكْرَكَۜ","Meaning":"Ve senin şanını yüceltmedik mi?","ArabicAyetNumber":"٤","MeaningAyetNumber":"4","MeaningVisible":true}],"TefsirText":"“Senin kalbini açıp genişletmedik mi?” diye çevirdiğimiz 1. âyetteki “şerh-i sadr” kavramını  Râgıb el-İsfahânî, “kalbin ilâhî bir nur ile Allah tarafından bir huzur ve sükûnet, bir rahatlık ile genişletilmesi” şeklinde açıklamıştır (el-Müfredât, “şrh” md.). Hz. Peygamber’in kalbinin açılıp genişletilmesi ifadesini,  Zümer sûresinin 22. âyeti de dikkate alındığında, onun beşerî idrak kapasitesinin vahiy ile arttırıldığına ve âzami seviyeye çıkarıldığına işaret olarak anlamak uygun olur. Ayrıca müfessirler bunu, ona indirilen vahyi anlaması, koruması ve peygamberlik görevini yerine getirebilmesi için kendisine verilmiş olan zihin açıklığı, mâneviyat yüksekliği gibi mânalarla da açıklamışlardır. Bazı müfessirler  ise Duhâ sûresinin  devamı mahiyetinde olan bu âyetlerde, bir süre ara verilmiş olan vahyin yeniden başlamasıyla Hz. Peygamber’in mâneviyatının güçlendirildiğine değinildiği kanaatindedir.  2 ve 3. âyetlerde, Resûlullah’ın  belini büktüğü bildirilen “yükün kaldırılması”ndan  maksadın ne olduğu konusunda yapılan açıklamalar içinde (bk. Râzî, XXXII, 4-5) en zayıf olanı “günahlarının,  hatalarının bağışlanmış olması” şeklindeki yorumdur. Çünkü onun Câhiliye döneminde puta tapmadığı bilinmektedir, herhangi bir günah işlediği de sabit değildir. Esasen İslâm tebliğ edilmeden onun yasaklarını çiğnemenin günah olduğundan da söz edilemez.  İslâm’dan  sonra bazı ictihad hataları olmuşsa bunlar da –miktarı az olsa bile–  ecir ve sevap vesilesidir. Çünkü isabetli ictihada on, isabetsiz ictihada bir sevap vardır (Buhârî, “İ‘tisâm”, 13, 21; Müslim,  “Akziye”,  15; ayrıca bk. Tevbe 9/43; Fetih 48/2). Bize göre Allah’ın bir lutuf olarak onun omuzlarından kaldırdığı yük iki şekilde açıklanabilir:  a) Arasında yaşadığı topluluğun inanç ve ahlâk yönünden içine düştüğü durumdan dolayı duyduğu ıstırabın İslâm sayesinde kaldırılması; b) Bâtıla karşı verdiği çetin mücadelede birçok ilâhî destek ve inayete mazhar kılınması.  Hz. Peygamber’in “adının  ve sanının yüceltilmesi”ne  müfessirler, Resûlullah’ın adının mukaddes kitaplarda zikredilmesini  ve geleceğinin müjdelenmesini, kelime-i şehâdette onun isminin Allah’ın ismiyle birlikte yer almasını, gökyüzünde melekler,  yeryüzünde müminler tarafından hürmetle anılmasını, Kur’an’da Allah’a itaatle birlikte ona da itaat edilmesinin emredilmesini örnek gösterirler (bk. Şevkânî, V, 542). Âlemlere rahmet olarak gönderilmiş olması da (bk. Enbiyâ 21/107) onun şanının yüceltildiğini ifade eder. Ayrıca bu âyeti, ileride Resûlullah’ın isminin ve tebliğ ettiği dinin bütün dünyada tanınıp yayılacağını bildiren bir müjde olarak anlamak da mümkündür. Yine, Kur’an’da onun müstesna niteliklerini, Allah katındaki  konumu  ve değerini açıklayan âyetler de bu bağlamda “adını sanını yüceltme” olarak değerlendirilebilir.","Nuzul":"Mushaftaki  sıralamada doksan dördüncü,  iniş sırasına göre on ikinci sûredir. Duhâ sûresinden sonra, Asr sûresinden önce Mekke’de inmiştir.","AdiAyetSayisi":"İnşirah “açılıp genişlemek,  huzura kavuşmak”  anlamlarına gelmektedir. İlk âyetinde aynı kökten olan fiil kullanıldığı ve Hz. Peygamber’in gönül ferahlığına ve huzura kavuşturulduğu bildirildiği için sûre “İnşirah” adını almıştır. Ayrıca “Şerh, Elem neşrah” adlarıyla da anılmaktadır.","Fazileti":null,"Konusu":"Sûrede Yüce Allah’ın  Hz. Peygamber’e mânevî lutufları özetlenmekte, her güçlükle birlikte mutlaka bir kolaylığın olduğu bildirilerek Mekke’de putperestlerin baskısı yüzünden sıkıntı çeken Resûlullah ile müslümanlara teselli ve ümit verilmekte; onlardan Allah’a ibadet ve itaatlerini sürdürmeleri istenmektedir. "}