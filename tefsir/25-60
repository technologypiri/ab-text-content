{"SureId":25,"AyetStartId":60,"AyetEndId":60,"Ayets":[{"HasBesmele":false,"SureId":25,"AyetId":60,"Arabic":"وَاِذَا ق۪يلَ لَهُمُ اسْجُدُوا لِلرَّحْمٰنِ قَالُوا وَمَا الرَّحْمٰنُۗ اَنَسْجُدُ لِمَا تَأْمُرُنَا وَزَادَهُمْ نُفُوراً۟","Meaning":"Onlara, \"Rahmâna secde edin\" denildiğinde, \"Rahmân da neymiş! Biz, senin istediğin şeye secde eder miyiz?\" derler ve bu istek onların haktan daha da uzaklaştırır.","ArabicAyetNumber":"٦٠","MeaningAyetNumber":"60","MeaningVisible":true}],"TefsirText":"Her ne kadar Zemahşerî, Mekke Arapları’nın rahmân ismi konusunda bilgilerinin olmayabileceğini söylüyorsa da (III, 102), aslında Mekkeliler’in rahmân ismini Allah anlamında kullandıkları bilinmektedir. Nitekim birçok Câhiliye şairinin şiirlerinde bu isme rastlanır (bk. Taberî, I, 131-132). Ya‘kbî’nin de kaydettiği bir telbiyede yer alan, “Emrine boyun eğdik Allahım, boyun eğdik; sen rahmânsın!”  anlamındaki ifade de bunu göstermektedir (bilgi için bk. Mustafa Çağrıcı, “Arap [İslâm’dan Önce Araplar’da Din]”, DİA, III, 316-317). Bu bilgiler dikkate alındığında kendilerine, “Rahmâna secde edin” denildiğinde müşriklerin, “Rahmân da neymiş!” demelerinin gerçek sebebi, Allah’ın rahmân ismini bilmemeleri değil, İslâm karşısındaki bilinen inatçı ve isyankâr tavırları olmalıdır.  Nitekim  âyetin devamında onların nefret duygularına işaret edilmesi de bunu göstermektedir.","Nuzul":null,"AdiAyetSayisi":null,"Fazileti":null,"Konusu":null}