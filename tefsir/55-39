{"SureId":55,"AyetStartId":37,"AyetEndId":45,"Ayets":[{"HasBesmele":false,"SureId":55,"AyetId":41,"Arabic":"يُعْرَفُ الْمُجْرِمُونَ بِس۪يمٰيهُمْ فَيُؤْخَذُ بِالنَّوَاص۪ي وَالْاَقْدَامِۚ","Meaning":"Günahkârlar simalarından tanınır, perçemlerinden ve ayaklarından yakalanırlar.","ArabicAyetNumber":"٤١","MeaningAyetNumber":"41","MeaningVisible":true},{"HasBesmele":false,"SureId":55,"AyetId":42,"Arabic":"فَبِاَيِّ اٰلَٓاءِ رَبِّكُمَا تُكَذِّبَانِ","Meaning":"Artık rabbinizin nimetlerinden hangisini inkâr edebilirsiniz?","ArabicAyetNumber":"٤٢","MeaningAyetNumber":"42","MeaningVisible":true},{"HasBesmele":false,"SureId":55,"AyetId":43,"Arabic":"هٰذِه۪ جَهَنَّمُ الَّت۪ي يُكَذِّبُ بِهَا الْمُجْرِمُونَۢ","Meaning":"Günahkârların yalan saydıkları cehennem işte bu!","ArabicAyetNumber":"٤٣","MeaningAyetNumber":"43","MeaningVisible":true},{"HasBesmele":false,"SureId":55,"AyetId":44,"Arabic":"يَطُوفُونَ بَيْنَهَا وَبَيْنَ حَم۪يمٍ اٰنٍۚ","Meaning":"Onun ateşi ile kaynar su arasında gidip gelirler.","ArabicAyetNumber":"٤٤","MeaningAyetNumber":"44","MeaningVisible":true},{"HasBesmele":false,"SureId":55,"AyetId":45,"Arabic":"فَبِاَيِّ اٰلَٓاءِ رَبِّكُمَا تُكَذِّبَانِ۟","Meaning":"Artık rabbinizin nimetlerinden hangisini inkâr edebilirsiniz?","ArabicAyetNumber":"٤٥","MeaningAyetNumber":"45","MeaningVisible":true}],"TefsirText":"Kıyamet tasvirlerinden birine yer verilen 37. âyetin ardından insanlara ve cinlere günahları hakkında soru sorulmayacağı, günahkârların yaka paça cehenneme atılacakları  ve inkâr edip durdukları bu gerçeği iyice bellemeleri için cehennem ateşine sokulup çıkarılacakları, ama bunun bir ferahlama getirmeyeceği çünkü bu defa ateş yerine kaynar suyun içine düşecekleri belirtilmektedir. Şu var ki, 39. âyetteki “İşte o gün ... günahı hakkında soru sorulmaz” anlamındaki ifadeyi, “âhirette sorgu olmayacak” diye anlamamak gerekir. Zira birçok âyette burada çok kısa değinilen bu konuya ayrıntılı biçimde yer verilmiştir. Söz konusu açıklamalar ışığında bu ifadeyi şöyle anlamak uygun olur: Âhirette herkesin durumu öylesine kesin ve apaçık ortaya konacak ki kimsenin kendi ifade ve beyanına baş vurmaya ihtiyaç duyulmayacaktır. Birçok âyette belirtildiği üzere herkes dünyada yapıp ettiklerinin tek tek kayda geçirilmiş olduğunu görecek, günahkârların dilleri, elleri ve ayakları bu konuda tanıklık  edecek, ayrıca 41. âyette ifade edildiği gibi günahkârlar simalarından tanınacaktır. İşin aslı böyle olmakla beraber, herkes kendi sevap ve günah durumuna  göre haşrolunup hesap meydanına getirildikten sonra yargı süreci başlayacak; yüce Allah, bütün kullarının iyilik ve kötülüklerini eksiksiz kusursuz bilmesine rağmen adalet ve şefkatini ortaya koymak, her kulunun  nasıl bir âkıbeti hak ettiğini ona da gösterip onaylatmak üzere herkesi ince bir hesaptan, sorgulama ve yargılamadan geçirecektir (ayrıca bk. Hicr 15/92; Kasas 28/78;  Sâffât 37/24;  Zemahşerî, IV, 53).  37. âyetin “gül kırmızısı bir yağ gibi olduğu zaman” diye çevrilen kısmı, “kızarmış yağ veya kırmızı deri yahut al kısrak gibi bir gül rengine büründüğü zaman” mânalarında  da anlaşılmıştır. Bu mânalara göre yapılan benzetme göğün rengindeki değişmeyi anlatmış olur. Meâlde bir ölçüde bu anlamlar da yansıtılmış olmakla beraber göğün yapısal değişmesiyle ilgili mâna esas alınmıştır (bk. Taberî, XXVII, 141-142; İbn Atıyye, V, 231). Yine, güle yapılan benzetme genellikle renk değişikliği ve göğün kızıl bir renge bürünmesi olarak anlaşılmıştır. İbn Âşûr bunun göğün yarılmasındaki şiddeti ve pek çok parçaya ayrılacağını anlatan bir teşbih de olabileceği kanaatindedir (XXVII, 261).","Nuzul":null,"AdiAyetSayisi":null,"Fazileti":null,"Konusu":null}