{"SureId":7,"AyetStartId":140,"AyetEndId":140,"Ayets":[{"HasBesmele":false,"SureId":7,"AyetId":140,"Arabic":"قَالَ اَغَيْرَ اللّٰهِ اَبْغ۪يكُمْ اِلٰهاً وَهُوَ فَضَّلَكُمْ عَلَى الْعَالَم۪ينَ","Meaning":"Mûsâ, \"Size Allah’tan başka bir tanrı arayayım öyle mi! Halbuki O sizi âlemlere üstün kılmıştı\" dedi.","ArabicAyetNumber":"١٤٠","MeaningAyetNumber":"140","MeaningVisible":true}],"TefsirText":"Bir görüşe göre İsrâiloğulları’nın “âlemlere üstün kılınması” içlerinden  birçok peygamber çıkmasından ileri geliyordu (İbn Atıyye, VII, 151; Râzî, XIV,  225; İbn Âşûr, IX, 84). Daha ağırlıklı olan başka bir yoruma göre ise buradaki üstünlük, İsrâiloğulları’nın peygamberlerine ve onların tebliği olan hak dine inanıp  düzgün ve erdemli bir yaşayışa sahip oldukları dönemlerde küfür ve dalâlet içinde  yaşayan milletlere karşı sahip oldukları üstünlüktür.  Buna karşılık, yine Kur’an’ın açıklamasına göre anılan özelliklerini  kaybettikleri dönemlerde “alçaklık ve âcizlikle damgalanmışlar”; türlü yıkımlara mâruz kalmışlardır (ayrıntılı bilgi için bk. Bakara 2/61; İsrâ 17/4-8). Esasen konumuz  olan âyette de dolaylı olarak onlara, üstünlüklerinin  tevhid geleneğine sahip olmalarından ileri geldiğine, eğer putperestlik gibi bâtıl inançlara saparlarsa bu üstünlüklerini kaybedeceklerine bir işaret vardır. Nitekim Kur’an’da müslümanlar için “en hayırlı ümmet” tabiri kullanıldığı halde (Âl-i İmrân 3/110), bunun da onların –ne yaparlarsa yapsınlar– hiç değişmeden hep böyle değerli sayılacakları anlamına gelmediğini gösteren yüzlerce âyet ve hadis vardır.","Nuzul":null,"AdiAyetSayisi":null,"Fazileti":null,"Konusu":null}