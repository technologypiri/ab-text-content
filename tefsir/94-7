{"SureId":94,"AyetStartId":5,"AyetEndId":8,"Ayets":[{"HasBesmele":false,"SureId":94,"AyetId":5,"Arabic":"فَاِنَّ مَعَ الْعُسْرِ يُسْراًۙ","Meaning":"Demek ki zorlukla beraber bir kolaylık vardır.","ArabicAyetNumber":"٥","MeaningAyetNumber":"5","MeaningVisible":true},{"HasBesmele":false,"SureId":94,"AyetId":6,"Arabic":"اِنَّ مَعَ الْعُسْرِ يُسْراًۜ","Meaning":"Evet, doğrusu her güçlüğün yanında bir kolaylık var.","ArabicAyetNumber":"٦","MeaningAyetNumber":"6","MeaningVisible":true},{"HasBesmele":false,"SureId":94,"AyetId":7,"Arabic":"فَاِذَا فَرَغْتَ فَانْصَبْۙ","Meaning":"O halde önemli bir işi bitirince hemen diğerine koyul.","ArabicAyetNumber":"٧","MeaningAyetNumber":"7","MeaningVisible":true},{"HasBesmele":false,"SureId":94,"AyetId":8,"Arabic":"وَاِلٰى رَبِّكَ فَارْغَبْ","Meaning":"Ve yalnız rabbine yönel.","ArabicAyetNumber":"٨","MeaningAyetNumber":"8","MeaningVisible":true}],"TefsirText":"Hz. Peygamber ve arkadaşları Mekke döneminde müşriklerin giderek değişik şekildeki işkencelere kadar varan baskılarından  acı çekiyorlardı. Bu durum hem peygamberi hem de müminleri üzüyordu. Yüce Allah resulünü  ve müminleri teselli edip gönüllerini rahatlatmak için bu âyetleri indirerek  sıkıntılardan sonra ferahlığın ve başarının geleceğini müjdelemiştir. Rivayete göre bu sûre inince  Hz. Peygamber, 5 ve 6. âyetlerde güçlüğün yanında kolaylığın da bulunacağının iki defa zikredilmesini göz önüne alarak, kendisine inananlara, “Müjdeler  olsun! Size kolaylık geldi; artık bir güçlük iki kolaylığa asla galip gelemez!” buyurmuştu (Muvatta’, “Cihâd”, 6; Taberî, XXX, 151).  Oldukça muhtasar ve değişik şekillerde açıklanmaya elverişli olan “O halde önemli bir işi bitirince diğerine koyul” meâlindeki  7. âyetle ilgili olarak çok farklı yorumlar yapılmıştır (meselâ bk. Taberî,  XXX, 152; Râzî, XXXII, 7). Bize göre İbn Âşûr’un, âyeti herhangi bir özel iş ve ibadetle sınırlamadan, “Önemli işlerden  birini  tamamlayınca ardından başka bir işe yönel ki böylece bütün vakitlerini önemli işlerle değerlendirmiş olasın” şeklindeki açıklaması isabetli  görünmektedir  (XXX, 416-417). Bu yoruma göre âyette Resûlullah’a ve onun şahsında müslümanlara  bütün vakitlerini hayırlı ve  yararlı faaliyetlerle  değerlendirmeleri,  ibadet, dua, tebliğ ve irşad gibi dinî faaliyetlerin de; çalışma, üretme, öğrenme-öğretme,  yardımlaşma  ve  dayanışma  gibi dünyevî faaliyetlerin de hakkını vermeleri emredilmiştir. Son âyette ise kişinin, gerek çalışmasında  gerekse ibadetinde  yalnız Allah’a  yönelmesi,  her işini öncelikle  O’nun  rızasını gözeterek yapması, ne diliyorsa O’ndan dilemesi, ne istiyorsa O’ndan istemesi emredilmiştir. ","Nuzul":null,"AdiAyetSayisi":null,"Fazileti":null,"Konusu":null}