{"SureId":25,"AyetStartId":74,"AyetEndId":76,"Ayets":[{"HasBesmele":false,"SureId":25,"AyetId":74,"Arabic":"وَالَّذ۪ينَ يَقُولُونَ رَبَّـنَا هَبْ لَنَا مِنْ اَزْوَاجِنَا وَذُرِّيَّاتِنَا قُرَّةَ اَعْيُنٍ وَاجْعَلْنَا لِلْمُتَّق۪ينَ اِمَاماً","Meaning":"Onlar, \"Ey rabbimiz!\" derler, \"Bize mutluluk getirecek eşler ve çocuklar bahşet; bizi günahtan sakınanlara öncü yap!\"","ArabicAyetNumber":"٧٤","MeaningAyetNumber":"74","MeaningVisible":true},{"HasBesmele":false,"SureId":25,"AyetId":75,"Arabic":"اُو۬لٰٓئِكَ يُجْزَوْنَ الْغُرْفَةَ بِمَا صَبَرُوا وَيُلَقَّوْنَ ف۪يهَا تَحِيَّةً وَسَلَاماًۙ","Meaning":"İşte bunlar, zorluklara katlanmalarının karşılığı olarak cennet konağıyla ödüllendirilecek, orada sağlık ve esenlik dilekleriyle karşılanacaklar.","ArabicAyetNumber":"٧٥","MeaningAyetNumber":"75","MeaningVisible":true},{"HasBesmele":false,"SureId":25,"AyetId":76,"Arabic":"خَالِد۪ينَ ف۪يهَاۜ حَسُنَتْ مُسْتَقَراًّ وَمُقَاماً","Meaning":"Orada sonsuzca yaşayacaklar. Ne güzel bir yerleşme ve kalma yeri!","ArabicAyetNumber":"٧٦","MeaningAyetNumber":"76","MeaningVisible":true}],"TefsirText":"Müfessirler, “Bize mutluluk getirecek eşler ve çocuklar bahşet” duasındaki mutluluğun fiziksel güzelliklerle ilgisi bulunmadığını, burada inancı ve yaşayışıyla iyi ve erdemli  eşlerin ve çocukların  kastedildiğini önemle belirtirler. Bu isteklerin âhirete yönelik olduğunu ileri sürenler bulunmuşsa da bu görüş isabetli görülmemektedir.  Sûrenin buraya kadar açıklanan son bölümünde “rahmânın  has kulları”nın bazı güzel nitelikleri sıralanmıştır. Kuşkusuz Kur’an’ın insana ve insanlığa kazandırmak istediği güzellikler bunlardan ibaret değildir.74. âyetin, “Bizi sana saygı ve itaatte  kararlı  olanlara  öncü yap” şeklinde çevirdiğimiz son cümlesi, takvâ kavramı kapsamında, burada zikredilen ve zikredilmeyen  bütün güzellikler  için geçerli bir dileği içermektedir. Müminin hedefi, öncelikle ruh dünyasını Allah’ın iradesine uygun inançlarla, doğru düşünceler ve güzel duygularla,  ahlâkî  erdemlerle donatmaktır. Bu şekilde iç dünyasını zenginleştiren insan, eylemlerini de Allah’a  saygı ve O’nun huzurunda bulunduğu bilinci ve sorumluluğu içinde gerçekleştirme çabası içinde olur. Asıl dindarlık da budur; bunun dışındaki dindarlık gösterileri ise nifaktır, riyâdır  veya boş slogandır. İşte belirtilen anlamdaki gerçek dindarlığın Kur’an’daki  adı takvâdır. Buna göre âyet, her müminin önüne takvâda, yani gerçek anlamdaki dindarlıkta  en ileride,  önde ve örnek olma şeklinde yüksek bir hedef koymaktadır.","Nuzul":null,"AdiAyetSayisi":null,"Fazileti":null,"Konusu":null}