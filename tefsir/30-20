{"SureId":30,"AyetStartId":20,"AyetEndId":20,"Ayets":[{"HasBesmele":false,"SureId":30,"AyetId":20,"Arabic":"وَمِنْ اٰيَاتِه۪ٓ اَنْ خَلَقَكُمْ مِنْ تُرَابٍ ثُمَّ اِذَٓا اَنْتُمْ بَشَرٌ تَنْتَشِرُونَ","Meaning":"O’nun kanıtlarından biri, sizi topraktan yaratmış olmasıdır. Sonra bir de baktınız ki, çoğalarak yeryüzüne dağılmış beşer topluluğusunuz.","ArabicAyetNumber":"٢٠","MeaningAyetNumber":"20","MeaningVisible":true}],"TefsirText":"Bu ve müteakip  beş âyette yüce Allah’ın  kudretinin açık kanıtlarından kesitler verilmekte; dört âyetin sonunda, iyi düşünen, bilen, hakikatlere kulağını açık tutan ve aklını kullananların bunlardan önemli sonuçlar çıkarabileceği, bu sayılanlarda böyle kimselerin alacağı ibretler bulunduğu ifade edilmektedir.  Bu üslûp farklılığı ile ilgili değişik yorumlar yapılabilir (meselâ bk. Râzî,  XXV,  111 vd.); fakat bunların ortak çizgisini, belirtilen kanıtların insanın aklına, muhâkemesine, basiretine ve gönlüne  hitap etmesi oluşturmaktadır.  Allah Teâlâ’nın ilk insanı topraktan yarattığı Kur’ân-ı Kerîm’de değişik vesilelerle ifade edilmiştir. Burada genel bir hitapla “Sizi topraktan yarattı” buyurulması ise daha çok şu iki biçimde açıklanır: a) Bu, “Sizin aslınız olan, kendisinden türediğiniz ilk insanı topraktan yarattı” demektir, b) Her insanın yaratılışı toprakla ilintilidir, çünkü insanı meydana getiren erkek ve dişi hücrelerinin (sperm ve yumurtacık)  oluşumunda nebâtî ve hayvanî gıdaların katkısı vardır, bunların  her ikisi de topraktan beslenmektedir (bunun bazı âyetlerde insanın  sudan yaratıldığını belirten ifadelerle çelişmediğine dair izahlarla birlikte bk. Râzî, XXV, 108-109). ","Nuzul":null,"AdiAyetSayisi":null,"Fazileti":null,"Konusu":null}