{"SureId":15,"AyetStartId":49,"AyetEndId":50,"Ayets":[{"HasBesmele":false,"SureId":15,"AyetId":49,"Arabic":"نَبِّئْ عِبَاد۪ٓي اَنّ۪ٓي اَنَا الْغَفُورُ الرَّح۪يمُۙ","Meaning":"Kullarıma benim gerçekten çok bağışlayıcı, çok esirgeyici olduğumu bildir.","ArabicAyetNumber":"٤٩","MeaningAyetNumber":"49","MeaningVisible":true},{"HasBesmele":false,"SureId":15,"AyetId":50,"Arabic":"وَاَنَّ عَذَاب۪ي هُوَ الْعَذَابُ الْاَل۪يمُ","Meaning":"Ama azabım da çok elem verici bir azaptır!","ArabicAyetNumber":"٥٠","MeaningAyetNumber":"50","MeaningVisible":true}],"TefsirText":"İlk âyet tergîb (ümit aşılama ve özendirme),  ikinci âyet de terhîb (korkutma  ve caydırma) maksadı taşımakta; başka bir deyişle bu iki âyette insanlara, tasavvufî kaynaklarda havf ve recâ denilen bir ahlâkî ve dinî duyarlılık veya tedbirlilik kazandırılması amaçlanmaktadır.  Esasen insanın âhiretteki durumuna ilişkin bilgi verilirken Kur’ân-ı Kerîm’in bütününde izlenen yöntem burada özetlenmiş bulunmaktadır. İslâm inancına göre Allah, ne acımasız, adaletsiz bir zorba ne de insanların her türlü kötülükleri karşısında duyarsız, ilgisiz  veya aciz bir varlıktır. O, kendi kelimesinin  (hüküm,  yasa) iki temel özelliğini “kusursuz bir doğruluk ve adalet” şeklinde bildirmektedir (En‘âm 6/115). Bu da O’nun bütün doğruluk ve iyilikleri özendirici, yanlışlık ve kötülüklerden caydırıcı mahiyette  sıfatlara, tasavvufta celâl ve cemâl sıfatları diye ifade edilen niteliklere  sahip olduğunu gösterir. Böylece ulûhiyyetine  yakışır mükemmellikteki hikmetiyle Allah, herkesin her türlü yapıp ettiklerini görmekte, bilmekte  ve onların  hesabına kaydetmektedir. Derin hikmetinin kusursuz ölçülerine  göre kimilerine mağfiret ve rahmetiyle,  kimilerine  de azabıyla muamele edecektir. Allah’ın insanlara mutlaka şöyle veya böyle muamele etmeye mecbur olduğu iddia edilemeyeceği gibi kendi “kelime”sini nitelediği doğruluk ve adalet ilkelerinden sapmayı kendisine lâyık göreceği de asla söylenemez. Böyle olunca da iyilik edenler yahut günahlarından vazgeçmek isteyenler Allah’ın rahmet ve merhametinden ümit kesmemeli, kötülük edenler de O’nun bu yaptıklarına ilgisiz kaldığını düşünmemeli veya kendisini mutlaka bağışlamak zorunda olduğu gibi bir duyguya kapılmamalıdırlar. Genellikle kabul edildiği üzere ahlâk en etkili yaptırım gücünü böyle bir Tanrı inancından alır. Her ne kadar Emile Durkheim gibi bazı pozitivist ve ateist düşünürler bu konuda Tanrı yerine toplumu  koyarak, ahlâkı güya Tanrı otoritesine dayanmaktan kurtarıp toplumsal otoriteye dayandırmak istemişlerse de, bilhassa XIX. yüzyıl ile XX. yüzyılın ilk yarısında daha ziyade Batı dünyasında ve Batılılaşma sürecini yaşayan toplumlarda çok etkili olan bu felsefe, günümüzde pek çok uzmanın da kabul ettiği büyük tahribata yol açmıştır. Hatta bu dönemde yaşanan iki büyük dünya savaşında dahi bu felsefenin rolünün olduğu düşünülmektedir. Bu sebeple de Batı dünyasında artık tanrısız ve dinsiz ahlâk sürecinden kurtulma yönünde politikalar  oluşturma yoluna girilmiştir.  Râzî, bu âyette dört incelik bulunduğunu belirterek bunları şöyle sıralamaktadır  (XIX, 194-195):  a) Allah Teâlâ,  “kullarım” tamlamasında kullarını kendi zâtına izâfe ederek onlara çok büyük bir şeref bahşetmiştir. b) Rahmet  ve mağfiretinden söz ederken,  azabından bahsettiği âyete göre daha çok tekit edatları kullanarak rahmetinin  genişliğini özellikle vurgulamıştır. Kezâ azabından  bahsettiği âyette  sadece onun çok şiddetli  olduğunu  ifade ettiği  halde  rahmet  ve mağfiretini  anlatırken bunları  “gafûr ve rahîm” şeklinde doğrudan doğruya kendi isimleri olarak zikretmiştir ki bu da yine onun rahmetini azabından  daha önemli tuttuğuna işaret eder. Ayrıca Allah’ın rahmetini  gazabından daha geniş gösteren hadisler  de vardır (meselâ bk. Buhârî, “Tevhid”, 15, 22, 28; “Edeb”, 19; Müslim, “Tevbe”, 14-16). c) Peygamber’ine hitaben, “Kullarıma benim gerçekten çok bağışlayıcı, çok esirgeyici olduğumu bildir” buyurarak bir bakıma rahmet vaadini zamanı geldiğinde yerine getireceğine bizzat peygamberini şahit tutmuştur. d) “Kullarıma... bildir” buyurmakla, ibadetleri  eksik de olsa, Allah’a inanıp  kulluğunu kabul etmiş herkesin, günahkâr bile olsa, rahmetine  lâyık olduğunu anlatmak istemiştir.","Nuzul":null,"AdiAyetSayisi":null,"Fazileti":null,"Konusu":null}