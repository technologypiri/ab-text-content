{"SureId":87,"AyetStartId":9,"AyetEndId":15,"Ayets":[{"HasBesmele":false,"SureId":87,"AyetId":9,"Arabic":"فَذَكِّرْ اِنْ نَفَعَتِ الذِّكْرٰىۜ","Meaning":"O halde öğüt ver; o mutlaka fayda sağlar.","ArabicAyetNumber":"٩","MeaningAyetNumber":"9","MeaningVisible":true},{"HasBesmele":false,"SureId":87,"AyetId":10,"Arabic":"سَيَذَّكَّرُ مَنْ يَخْشٰىۙ","Meaning":"Allah’tan korkan öğüt alacaktır;","ArabicAyetNumber":"١٠","MeaningAyetNumber":"10","MeaningVisible":true},{"HasBesmele":false,"SureId":87,"AyetId":11,"Arabic":"وَيَتَجَنَّبُهَا الْاَشْقٰىۙ","Meaning":"Ebedî mutluluktan nasibi olmayan da ondan uzak durur.","ArabicAyetNumber":"١١","MeaningAyetNumber":"11","MeaningVisible":true},{"HasBesmele":false,"SureId":87,"AyetId":12,"Arabic":"اَلَّذ۪ي يَصْلَى النَّارَ الْـكُبْرٰىۚ","Meaning":"İşte en büyük ateşe girecek olan odur.","ArabicAyetNumber":"١٢","MeaningAyetNumber":"12","MeaningVisible":true},{"HasBesmele":false,"SureId":87,"AyetId":13,"Arabic":"ثُمَّ لَا يَمُوتُ ف۪يهَا وَلَا يَحْيٰىۜ","Meaning":"Sonra orada ne ölür ne de yaşar.","ArabicAyetNumber":"١٣","MeaningAyetNumber":"13","MeaningVisible":true},{"HasBesmele":false,"SureId":87,"AyetId":14,"Arabic":"قَدْ اَفْلَحَ مَنْ تَزَكّٰىۙ","Meaning":"Doğrusu arınan ve rabbinin adını anıp namaz kılan kurtuluşa ermiştir.","ArabicAyetNumber":"١٤","MeaningAyetNumber":"14-15","MeaningVisible":true},{"HasBesmele":false,"SureId":87,"AyetId":15,"Arabic":"وَذَكَرَ اسْمَ رَبِّه۪ فَصَلّٰىۜ","Meaning":"Doğrusu arınan ve rabbinin adını anıp namaz kılan kurtuluşa ermiştir.","ArabicAyetNumber":"١٥","MeaningAyetNumber":"15","MeaningVisible":false}],"TefsirText":"“...Öğüt fayda verirse öğüt ver” meâlindeki ilk âyetin lafzından, öğüt verilebilmesi için verilecek öğüdün muhataba fayda sağlamasının şart koşulduğu anlaşılırsa da müfessirler,  öğüt fayda verse de vermese de peygamberin öğüt vermek zorunda olduğu, âyetin böyle anlaşılması gerektiği kanaatindedirler. Râzî, öğüt vermenin veya hakikati anlatmanın ilk etapta gerekli (vâcip) olduğunu, tekrarının gerekli olmasının ise öğüdün yarar sağlaması ve böylece amacın gerçekleşmesi durumuna bağlı bulunduğunu belirtmiştir (XXXI, 144). Buna göre Hz. Peygamber’in Allah’tan aldığı tâlimatı muhataplara duyurması onun misyonunun gereğidir. Öğüt vermenin faydalı olacağı kanaatine varıldığı takdirde devam etmek de vâciptir. Ancak inkârda kararlılık gösteren, gerçekle alay eden insanlara öğüt vermek onların inkâr ve inatlarını  arttırmaktan  başka bir şeye yaramaz. Bu yüzden Allah, “O halde bizi anmaktan yüz çevirenden … sen de yüz çevir”  buyurmuştur (bk. Necm 53/29). Âyetteki “öğüt fayda verirse” diye çevrilen kısım, “Öğüt mutlaka fayda verir” şeklinde anlamaya da elverişlidir. Burada belli bir grup değil, öğüde muhatap olan herkes kastedildiği için muhatapların  sayısı az veya çok olsa da bir kısmının öğütten mutlaka yararlanacağı kesindir. Nitekim 10. âyette bu husus açıkça ifade edilmiştir.  10-11. âyetlerde öğüdün herkese fayda vermeyeceği, ondan ancak Allah’tan korkanların faydalanacağı, Allah’tan  korkmayan, isyan ve günah batağına saplanmış olan bedbahtların ise ondan kaçacakları bildirilmiştir. 12. âyet öğütten kaçmanın, hakikate sırt çevirmenin sonuçta insanı cehenneme sürükleyeceğini haber vermektedir. “Sonra orada ne ölür ne de yaşar” meâlindeki 13. âyet ise azabın ebedîliğini ve korkunçluğunu ifade etmektedir. Cehennemdekiler ölmezler, yaşarlar; ancak çektikleri dikkate alındığında bunun olumlu anlamıyla yaşamak olmayacağı da muhakkaktır. Buna karşılık 14-15. âyetlerde öğütlere kulak veren, kalplerini şirk, günah ve kötü ahlâkın kirlerinden temizleyen, namaz kılıp sadaka ve zekât vermek suretiyle  nefsini arındıran kimselerin kurtuluşa erecekleri bildirilmiştir.  14. âyette “arınan” diye tercüme ettiğimiz tezekkâ fiili, “insanın nefsini kontrol altına alması, her türlü şirk, kötülük  ve günahtan uzaklaşması, Allah’ın birliğine iman edip dinin emir ve yasaklarını yerine getirmesi” anlamına geldiği gibi “zekât vererek arınmak”  mânasına da gelir. Ancak Mekkî sûrelerde yer alan “zekât” tabirleriyle  (Zâriyât 51/19; Meâric 70/24), hükümleri etraflı olarak açıklanmış zekât değil, mutlak anlamıyla malî içerikli dinî görevler kastedilmiştir. Çünkü kurumsal anlamda zekât Medine döneminde farz kılınmıştır (bk. Tevbe 9/103).  Şu halde âyetteki tezekkâ kelimesi  hem malı haramlardan  ve kul haklarından hem de nefsi günah kirlerinden  arındırmayı ifade eder. 15. âyette Allah’ın adını anan ve namaz kılan kimsenin kurtuluşa ereceği bildirilmiştir. Ancak burada geçen, “namaz kılma” olarak çevirdiğimiz sallâ fiiliyle ilgili farklı yorumlar yapılmıştır. Bazı müfessirlere göre bundan maksat bilinen beş vakit namazdır; bazılarına göre bayram namazı, bir kısmına göre de “salât” kelimesinin  sözlük anlamı olan duadır (Taberî, XXX, 100). Beş vakit namaz Mekke döneminin  sonlarına doğru farz kılındığına ve bu sûre de oldukça erken bir dönemde indiğine göre, buradaki salât kavramını da beş vakit namaz olarak değil, ilk müslümanların beş vakit namazdan farklı ibadetleri olarak anlamak uygun olur.","Nuzul":null,"AdiAyetSayisi":null,"Fazileti":null,"Konusu":null}