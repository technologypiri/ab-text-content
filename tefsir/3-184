{"SureId":3,"AyetStartId":184,"AyetEndId":184,"Ayets":[{"HasBesmele":false,"SureId":3,"AyetId":184,"Arabic":"فَاِنْ كَذَّبُوكَ فَقَدْ كُذِّبَ رُسُلٌ مِنْ قَبْلِكَ جَٓاؤُ۫ بِالْبَيِّنَاتِ وَالزُّبُرِ وَالْكِتَابِ الْمُن۪يرِ","Meaning":"Seni yalanladılarsa bil ki senden önce belgeler, sahîfeler ve aydınlatıcı kitap getiren peygamberler de yalancılıkla suçlanmışlardı.","ArabicAyetNumber":"١٨٤","MeaningAyetNumber":"184","MeaningVisible":true}],"TefsirText":"“Belgeler” diye çevrilen beyyinât kelimesi “açık kanıtlar, belgeler veya mûcizeler” anlamına gelmektedir; zübür ise “kitap” anlamına gelen zebûrun çoğuludur. “Aydınlatıcı kitap”tan maksat Tevrat veya herhangi bir ilâhî kitaptır. Burada Hz. Peygamber teselli edilmekte  ve ondan yahudilerin kendisini yalanlamalarına üzülmemesi  istenmektedir. Çünkü onların bu tutumu Hz. Peygamber’in getirmiş olduğu mûcizelerdeki veya kitaptaki eksiklikten değil, aksine niyetleri ve inançları bozuk olan insanların öteden beri peygamberlere karşı açığa vurdukları isyan duygusundan ileri gelmektedir. Önceki peygamberler de kitaplar getirmişler ve mûcizeler  göstermişlerdi. Özellikle Hz. Mûsâ, Tevrat gibi itikadî, ahlâkî ve hukukî hükümleri  içeren büyük bir kitap getirmişti. Buna rağmen insanlar  o peygamberleri  de yalancılıkla suçlayıp onlara da isyan ettiler. Şu halde yahudilerin  Hz. Peygamber’i yalancılıkla itham etmeleri şaşılacak bir olay sayılmamalıydı","Nuzul":null,"AdiAyetSayisi":null,"Fazileti":null,"Konusu":null}