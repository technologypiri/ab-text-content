{"SureId":13,"AyetStartId":39,"AyetEndId":39,"Ayets":[{"HasBesmele":false,"SureId":13,"AyetId":39,"Arabic":"يَمْحُوا اللّٰهُ مَا يَشَٓاءُ وَيُثْبِتُۚ وَعِنْدَهُٓ اُمُّ الْكِتَابِ","Meaning":"Allah dilediğini siler, dilediğini de yerinde bırakır; ana kitap onun katındadır.","ArabicAyetNumber":"٣٩","MeaningAyetNumber":"39","MeaningVisible":true}],"TefsirText":"“Ana kitap” diye tercüme ettiğimiz ümmü’l-kitâb tamlaması, “kitabın anası, kitabın  aslı” anlamlarına da gelir. Müfessirler “ana kitap”tan maksat “levh-i mahfûzdur”  veya “Allah’ın ezelî ilmidir”  demişlerdir. Bizim tercihimiz ikincisidir, yani ana kitap, Allah’ın ezelî ilmidir. Evrende değişecek veya değişmeyecek olan  her  şey O’nun ezelî ilminde mevcuttur.  Bu âyet bir önceki âyetin, “Süreli her şeyin bir kaydı vardır” meâlindeki  bölümünü tamamlayıcı mahiyette olup Allah’ın her alanda dilediği değişikliği yapabilecek irade ve kudrete sahip olduğunu ifade etmektedir; Allah’ın yaptığından sorumlu tutulamayacağını bildiren âyet de bu mânayı destekler (Enbiyâ 21/23). Bu meâldeki âyetlerle sahâbeden bazılarının yaptığı dualardan kaderin dahi bir şekilde değişebileceği sonucunu çıkaranlar olmuştur. Meselâ Hz. Ömer’in  Kâbe’yi tavaf ederken ağlayarak şu şekilde dua ettiği rivayet edilmiştir: “Allahım! Eğer beni şekavet ehlinden (bedbaht) yazdıysan beni  oradan sil, saadet ve mağfiret ehli  arasına yaz. Çünkü sen dilediğini siler, dilediğini bırakırsın, ana kitap senin katındadır” (Taberî, XIII, 167-168).","Nuzul":null,"AdiAyetSayisi":null,"Fazileti":null,"Konusu":null}