{"SureId":6,"AyetStartId":105,"AyetEndId":105,"Ayets":[{"HasBesmele":false,"SureId":6,"AyetId":105,"Arabic":"وَكَذٰلِكَ نُصَرِّفُ الْاٰيَاتِ وَلِيَقُولُوا دَرَسْتَ وَلِنُبَيِّنَهُ لِقَوْمٍ يَعْلَمُونَ","Meaning":"Böylece biz âyetleri, duruma göre farklı tarzlarda gönderiyoruz ki, \"İyi öğrenmişsin\" desinler ve biz, anlayan toplum için Kur’an’ı iyice açıklamış olalım.","ArabicAyetNumber":"١٠٥","MeaningAyetNumber":"105","MeaningVisible":true}],"TefsirText":"“Âyetlerin geniş geniş açıklanması” iki maksada bağlanmış olup ilki inkârcıların Hz. Muhammed’e “Sen (Kur’an’ı, âyetleri) iyi öğrenmişsin” demeleri, ikincisi de Allah Teâlâ’nın bilen bir kavme yani hak ve hidayeti bilip takip edenlere Kur’an’ı açık seçik tanıtmasıdır. Bir yoruma göre Allah’ın, âyetleri “geniş geniş açıklaması”nın sebebi, Hz. Peygamber’in onları kesin deliller olarak ortaya koyabilmesini  sağlamaktır. O kadar ki, inkârcılar  Resûlullah’a “Onları iyi öğrenmişsin” deme gereğini duyacaklardır. Başka bir yoruma göre inkârcılar âyetlerin bu açık seçikliği karşısında Resûlullah’ın onları başkalarından yani Ehl-i kitap’tan ders alarak öğrendiğini söyleyeceklerdir (Şevkânî, II, 172). Bu ikinci yoruma göre yüce Allah’ın,  âyetleri peyderpey, geniş geniş açıklayarak indirmesi, insanların bir kısmına Kur’an’ı  açık seçik tanıtma amacı taşırken bir kısmının da Peygamber ve Kur’an’ı  inkâr  etmelerine  sebep olmaktadır. Mu‘tezile âlimleri, bu şekildeki bir yorumu, Allah’ın adaleti ve insanın sorumluluğu ilkesine aykırı buldukları için âyetteki “li-yeklû dereste” kısmının başındaki “li” edatının “âkıbet” ifade ettiğini düşünmüşlerdir. Buna göre söz konusu  âyet “Biz âyetleri geniş geniş açıklarız; sonuçta da onlar kendi seçimleriyle inkâra yönelip bütün delilleri hiçe sayarak Hz. Muhammed’e ‘Sen Kur’an’ı başkalarından okuyup öğrendin’ derler” şeklinde açıklanmalıdır. Bazı son dönem Sünnî müfessirlerin  de bu son yorumu tercih ettikleri görülmektedir  (meselâ bk. Elmalılı, III, 2020; İbn Âşûr, VII, 422).","Nuzul":null,"AdiAyetSayisi":null,"Fazileti":null,"Konusu":null}