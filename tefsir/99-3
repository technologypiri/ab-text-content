{"SureId":99,"AyetStartId":1,"AyetEndId":5,"Ayets":[{"HasBesmele":true,"SureId":99,"AyetId":1,"Arabic":"اِذَا زُلْزِلَتِ الْاَرْضُ زِلْزَالَهَاۙ","Meaning":"Yer o dehşetli sarsıntısıyla sarsıldığında;","ArabicAyetNumber":"١","MeaningAyetNumber":"1","MeaningVisible":true},{"HasBesmele":false,"SureId":99,"AyetId":2,"Arabic":"وَاَخْرَجَتِ الْاَرْضُ اَثْقَالَهَاۙ","Meaning":"Ve yer ağırlıklarını dışarı attığında;","ArabicAyetNumber":"٢","MeaningAyetNumber":"2","MeaningVisible":true},{"HasBesmele":false,"SureId":99,"AyetId":3,"Arabic":"وَقَالَ الْاِنْسَانُ مَا لَهَاۚ","Meaning":"Ve insan, \"Ne oluyor buna!\" dediğinde;","ArabicAyetNumber":"٣","MeaningAyetNumber":"3","MeaningVisible":true},{"HasBesmele":false,"SureId":99,"AyetId":4,"Arabic":"يَوْمَئِذٍ تُحَدِّثُ اَخْبَارَهَاۙ","Meaning":"O gün yer, bütün haberlerini rabbinin ona vahyettiği şekilde anlatır.","ArabicAyetNumber":"٤","MeaningAyetNumber":"4-5","MeaningVisible":true},{"HasBesmele":false,"SureId":99,"AyetId":5,"Arabic":"بِاَنَّ رَبَّكَ اَوْحٰى لَهَاۜ","Meaning":"O gün yer, bütün haberlerini rabbinin ona vahyettiği şekilde anlatır.","ArabicAyetNumber":"٥","MeaningAyetNumber":"5","MeaningVisible":false}],"TefsirText":"Kıyamet gününün ne kadar dehşet verici bir gün olduğu ve o sırada nelerin  meydana geleceği anlatılarak insanların o gün için hazırlık yapmaları gerektiğine dikkat çekilmektedir. Diğer âyetlerden de anlaşıldığı üzere kıyamet kopacağı gün sûrun birinci defa üflenmesiyle yer küresinde şiddetli sarsıntılar  meydana gelir ve dağlar yerlerinden kopup savrulur,  yeryüzünde yıkılmayan hiçbir şey  kalmaz (krş.  Kehf 18/47; Tâhâ 20/101-107). Çünkü “kıyamet sarsıntısı gerçekten çok büyük bir olaydır” (Hac 22/1). 2. âyetteki “yerin ağırlıklarını dışarı atması” ifadesi birkaç türlü yorumlanmıştır: a) İçindeki hazineleri dışarı çıkarması; b) Kabirlerdeki ölülerin dirilip dışarı çıkması; c) Yer altındaki madenler, gazlar, ve lâvların  dışarı  çıkması. Müfessirler  yerin ağırlıklarını dışarı çıkarması olayının sûrun ikinci defa üflenmesiyle gerçekleşeceğini söylemişlerdir. Yerkürede meydana gelen bu dehşet verici olayları gören insan, “Ne oluyor buna!”  diyerek  korku  ve şaşkınlığını ifade eder. Çünkü daha önce bu derecede şiddetli bir sarsıntı görülmemiştir. “O gün yer, rabbinin ona vahyettiği şekilde bütün haberlerini anlatır” meâlindeki 4-5. âyetler başlıca üç şekilde yorumlanmıştır: a) Allah yere bir çeşit konuşma ve anlatma yeteneği verir, o da üzerinde olup bitenleri ve kimin ne yaptığını açık açık anlatır. Nitekim  bir hadiste kıyamet gününde arzın dile gelerek konuşacağı bildirilmiştir (İbn Mâce, “Zühd”, 31). b) O gün Allah’ın hükmü uyarınca arz, üstünde olup bitenleri tek tek sayıp dökercesine insanların orada yaptıkları her şeyi açığa çıkarır. c) Yer, o büyük sarsıntıyla âdeta dünyanın son bulduğunu ve âhiretin  geldiğini haber verir (Râzî, XXXII, 59). Sonuçta önemli  olan arzın gerçek anlamda konuşup konuşmaması değil, dünya hayatının bittiğini ve herkesin neler yaptığını açık açık ortaya koyması ve artık orada hiçbir şeyin saklı gizli kalmayacak olmasıdır. Âyetin bunu anlatmaktan maksadı ise insanların bu gerçeği göz önüne alarak o gün arzın kendisi hakkında iyi şeyler söylemesini sağlayacak bir hayat yaşamalarıdır. ","Nuzul":"Mushaftaki  sıralamada doksan dokuzuncu, iniş sırasına göre doksan üçüncü sûredir. Nisâ sûresinden sonra, Hadîd sûresinden önce Medine’de inmiştir. Mekke’de indiğine dair rivayetler de vardır (bk. Şevkânî, V, 562). ","AdiAyetSayisi":"Sûrede kıyamet sırasındaki büyük yer sarsıntısından bahsedildiği için “deprem”  anlamına gelen zilzâl ismini almıştır. “Zelzele” adıyla da anılmaktadır (İbn Âşûr, XXX, 489). ","Fazileti":null,"Konusu":"Sûrede kıyamet kopması sırasındaki şiddetli yer sarsıntısının ardından kıyamet gününde yaşanacak olan sıkıntı ve dehşet verici haller anlatılmaktadır; ayrıca dünyada işlenen hayır veya şerrin karşılığının âhirette ödül veya ceza olarak  alınacağı bildirilmektedir."}