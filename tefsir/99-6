{"SureId":99,"AyetStartId":6,"AyetEndId":6,"Ayets":[{"HasBesmele":false,"SureId":99,"AyetId":6,"Arabic":"يَوْمَئِذٍ يَصْدُرُ النَّاسُ اَشْتَاتاً لِيُرَوْا اَعْمَالَهُمْۜ","Meaning":"İşte o gün insanlar yaptıkları kendilerine gösterilsin diye (bulundukları yerden) farklı gruplar halinde çıkarlar.","ArabicAyetNumber":"٦","MeaningAyetNumber":"6","MeaningVisible":true}],"TefsirText":"“Farklı gruplar halinde” diye çevirdiğimiz  eştât  kelimesine: a) Herkesin kabirlerinden  çıkıp mahşer yerine doğru ilerlerken dünyadaki amellerine göre iyi veya kötü şartlar altında,  güzel veya çirkin bir görünüşte olması; b) İnsanların, inanç ve amellerine  göre farklı gruplar oluşturması; c) Yeryüzünün farklı bölgelerinden çıkıp bölük bölük mahşer yerine doğru ilerlemeleri gibi değişik anlamlar verilmiştir (Râzî, XXXII, 60; Elmalılı, IX, 6012). Âyetin, bu anlamların hepsini içerdiğini düşünmek de mümkündür.  Burada asıl anlatılmak istenen, daha kabirlerinden çıktıkları andan itibaren her bir insanın âhiretteki durumunu, âkıbetini, iyiler arasında mı yoksa kötülerle  mi birlikte olacağını belirleyen şeyin, bizzat kendisinin  bu dünyadaki tercihi, inancı ve yaşayışı olduğudur. Şu halde bu tasvir, her insanın devredilemez bireysel sorumluluğunun varlığını da göstermektedir. “Amelleri  görmek” tefsirlerde iki şekilde yorumlanmıştır: 1. Amel defterlerindeki  kayıtları görmek. 2. Yapılanların ödül veya ceza olarak  karşılığını görmek. ","Nuzul":null,"AdiAyetSayisi":null,"Fazileti":null,"Konusu":null}