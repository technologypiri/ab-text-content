{"SureId":83,"AyetStartId":1,"AyetEndId":6,"Ayets":[{"HasBesmele":true,"SureId":83,"AyetId":1,"Arabic":"وَيْلٌ لِلْمُطَفِّف۪ينَۙ","Meaning":"Eksik ölçüp tartanların vay haline!","ArabicAyetNumber":"١","MeaningAyetNumber":"1","MeaningVisible":true},{"HasBesmele":false,"SureId":83,"AyetId":2,"Arabic":"اَلَّذ۪ينَ اِذَا ا‌كْتَالُوا عَلَى النَّاسِ يَسْتَوْفُونَۘ","Meaning":"Onlar, insanlardan ölçerek bir şey aldıklarında tam ölçerler.","ArabicAyetNumber":"٢","MeaningAyetNumber":"2","MeaningVisible":true},{"HasBesmele":false,"SureId":83,"AyetId":3,"Arabic":"وَاِذَا كَالُوهُمْ اَوْ وَزَنُوهُمْ يُخْسِرُونَۜ","Meaning":"Kendileri başkalarına vermek için ölçüp tarttıklarında ise haksızlık ederler.","ArabicAyetNumber":"٣","MeaningAyetNumber":"3","MeaningVisible":true},{"HasBesmele":false,"SureId":83,"AyetId":4,"Arabic":"اَلَا يَظُنُّ اُو۬لٰٓئِكَ اَنَّهُمْ مَبْعُوثُونَۙ","Meaning":"Onlar, o büyük günde -ki, işte o gün insanlar âlemlerin rabbinin huzuruna çıkacaklar- diriltileceklerini akıllarına getirmiyorlar mı?","ArabicAyetNumber":"٤","MeaningAyetNumber":"4-6","MeaningVisible":true},{"HasBesmele":false,"SureId":83,"AyetId":5,"Arabic":"لِيَوْمٍ عَظ۪يمٍۙ","Meaning":"Onlar, o büyük günde -ki, işte o gün insanlar âlemlerin rabbinin huzuruna çıkacaklar- diriltileceklerini akıllarına getirmiyorlar mı?","ArabicAyetNumber":"٥","MeaningAyetNumber":"5","MeaningVisible":false},{"HasBesmele":false,"SureId":83,"AyetId":6,"Arabic":"يَوْمَ يَقُومُ النَّاسُ لِرَبِّ الْعَالَم۪ينَۜ","Meaning":"Onlar, o büyük günde -ki, işte o gün insanlar âlemlerin rabbinin huzuruna çıkacaklar- diriltileceklerini akıllarına getirmiyorlar mı?","ArabicAyetNumber":"٦","MeaningAyetNumber":"6","MeaningVisible":false}],"TefsirText":"“Vay haline!” diye çevirdiğimiz veyl kelimesi, “ağır zarar, kötülük, hüzün, azap, helâk”  gibi anlamlara gelir (Elmalılı, VIII, 5648). Ayrıca hadislerde cehennemdeki bir vadinin ismi olduğu da bildirilmiştir (Tirmizî, “Tefsîr”, 22; Müsned, III, 75). Râgıb el-İsfahânî’ye göre bu kelimenin cehennemdeki bir vadiye isim verilmesi,  mecazi anlamda olup “veyl”e muhatap olanların cehennem azabına uğrayacaklarını ifade eder (bk. el-Müfredât, “vyl” md.).  “Ölçü ve tartıyı eksik yapanlar” anlamındaki mutaffifîn, mutaffif  kelimesinin çoğuludur. 2-3. âyetlerdeki açıklamaya göre “alırken  fazla fazla, verirken  eksik ölçenler”  mânasına gelir. Bu sebeple 1-3. âyetlerde bir taraftan eksik ölçüp tartanlar yaptıkları işin çirkinliğinden dolayı kınanırken diğer taraftan böylesine çirkin bir işe kalkışanların âhirette cezalandırılacağına dikkat çekilmektedir. Burada ölçü ve tartı örnek bir işlem olup daha genel olarak insanların, kendi haklarını gözettikleri kadar sorumluluklarını da özenle yerine getirmeleri gerektiği vurgulanmakta, hakka konu olan her işlemde adaleti titizlikle korumaları istenmektedir (Ebü’l-Kåsım el-Kuşeyrî’nin bu yöndeki bir yorumu için bk. Râzî, XXXII, 91).  Sûrenin Medine’de indiğini söyleyen müfessirler  İbn Abbas’tan şöyle bir rivayet naklederler:  Hz. Peygamber Medine’ye  geldiği zaman Medineliler ölçü ve tartıda  hile yapıyorlardı.  O sıralarda  bu âyetler indirildi;  onlar da bundan sonra kendilerini düzelttiler (Taberî, XXX, 58; Zemahşerî, IV, 229; Râzî, XXXI, 88). Kanaatimizce bu rivayeti, Resûlullah’ın, Medine’ye geldiği zaman ticaretle  uğraşan birtakım insanların  ölçü ve tartıyı eksik yaptıklarını  görünce, daha önce Mekke döneminde inmiş olan bu âyetleri onlara tebliğ ettiği şeklinde anlamak daha isabetli olur. Âyetlerin iniş sebebi özel bir olay olsa da genel anlamda ölçü ve tartıyı eksik yapmanın çirkinliğine dikkat çekilmiş, bencillik ve başkalarını aldatma gibi ahlâka aykırı duygu ve davranış içinde olanlar kınanmıştır. Ölçü ve tartının  adaletle yapılmasını emreden başka âyetler de vardır (meselâ bk. En‘âm 6/152; İsrâ 17/35; Rahmân 55/8-9). Âyetler bu emirlere uyulmadığı takdirde dünyada ilahî kınamaya mâruz kalma, âhirette de şiddetli bir azaba uğramanın kaçınılmaz olduğunu göstermektedir.  4. âyette, ölçü ve tartıda hile yapan kimselerin yeniden dirilişe kesin olarak inanmaları bir yana, bunu muhtemel görmeleri  halinde bile bu sahtekârlığa cüret etmelerinin mümkün olmadığına dikkat çekilmektedir (Elmalılı, VIII, 5652). 5. âyette ifade edilen “büyük gün”den maksat kıyamet günüdür. Öldükten sonra dirilme, hesap, ceza, cennetliklerin cennete, cehennemliklerin  cehenneme girmeleri  gibi büyük olayların yaşanacağı gün olduğu için ona “büyük gün” denilmiştir (Şevkânî, V, 463). Nitekim 6. âyette o gün bütün insanların hesaba çekilmek  üzere diriltilip âlemlerin rabbinin huzuruna çıkarılacakları ifade buyurularak uhrevî yargı ve hesap sırasında hiçbir kimsenin hiçbir kötülüğünün gizli kalmayacağı, hepsinin tek tek hesabının sorulacağı vurgulanmıştır.","Nuzul":"Mushaftaki sıralamada seksen üçüncü, iniş sırasına göre seksen altıncı sûredir.  Ankebût sûresinden sonra, Bakara sûresinden önce Mekke’de inmiştir; Mekke döneminde inen son sûredir. Medine’de ilk inen sûre olduğuna ve bir kısmının Mekke’de bir kısmının ise Medine’de indiğine dair rivayetler de vardır (bk. Şevkânî, V, 461; İbn Âşûr, XXX, 187). ","AdiAyetSayisi":"Sûre adını ilk âyetinde yer alan “ölçü ve tartıda eksiklik  yapanlar” anlamındaki mutaffifîn kelimesinden almıştır. “Veylün li’l-mutaffifîn” adıyla da anılmaktadır.","Fazileti":null,"Konusu":"Sûrede ölçü ve tartıda dürüstlükten  sapanlar eleştirildikten sonra âhireti  ve uhrevî sorumluluğu inkâr eden günahkârların âhirette göreceği cezalar ve iyilerin nâil olacağı mükâfatlar özetlenmekte; dünyada müminlerle  alay eden inkârcıların âhirette asıl kendilerinin gülünç duruma düşecekleri anlatılmaktadır"}