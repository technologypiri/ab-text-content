{"SureId":36,"AyetStartId":60,"AyetEndId":67,"Ayets":[{"HasBesmele":false,"SureId":36,"AyetId":60,"Arabic":"اَلَمْ اَعْهَدْ اِلَيْكُمْ يَا بَن۪ٓي اٰدَمَ اَنْ لَا تَعْبُدُوا الشَّيْطَانَۚ اِنَّهُ لَكُمْ عَدُوٌّ مُب۪ينٌۙ","Meaning":"Ey Âdemoğulları! Size \"Şeytana kulluk etmeyin, o sizin için apaçık bir düşmandır; bana kulluk edin, doğru yol budur\" dememiş miydim?","ArabicAyetNumber":"٦٠","MeaningAyetNumber":"60-61","MeaningVisible":true},{"HasBesmele":false,"SureId":36,"AyetId":61,"Arabic":"وَاَنِ اعْبُدُون۪يۜ هٰذَا صِرَاطٌ مُسْتَق۪يمٌ","Meaning":"Ey Âdemoğulları! Size \"Şeytana kulluk etmeyin, o sizin için apaçık bir düşmandır; bana kulluk edin, doğru yol budur\" dememiş miydim?","ArabicAyetNumber":"٦١","MeaningAyetNumber":"61","MeaningVisible":false},{"HasBesmele":false,"SureId":36,"AyetId":62,"Arabic":"وَلَقَدْ اَضَلَّ مِنْكُمْ جِبِلاًّ كَث۪يراًۜ اَفَلَمْ تَكُونُوا تَعْقِلُونَ","Meaning":"Nitekim o şeytan sizden nicelerini saptırdı. Hiç aklınızı kullanmıyor muydunuz!","ArabicAyetNumber":"٦٢","MeaningAyetNumber":"62","MeaningVisible":true},{"HasBesmele":false,"SureId":36,"AyetId":63,"Arabic":"هٰذِه۪ جَهَنَّمُ الَّت۪ي كُنْتُمْ تُوعَدُونَ","Meaning":"İşte size bildirilen cehennem bu!","ArabicAyetNumber":"٦٣","MeaningAyetNumber":"63","MeaningVisible":true},{"HasBesmele":false,"SureId":36,"AyetId":64,"Arabic":"اِصْلَوْهَا الْيَوْمَ بِمَا كُنْتُمْ تَكْفُرُونَ","Meaning":"İnkârcılıkta ısrar etmenize karşılık girin oraya!","ArabicAyetNumber":"٦٤","MeaningAyetNumber":"64","MeaningVisible":true},{"HasBesmele":false,"SureId":36,"AyetId":65,"Arabic":"اَلْيَوْمَ نَخْتِمُ عَلٰٓى اَفْوَاهِهِمْ وَتُكَلِّمُنَٓا اَيْد۪يهِمْ وَتَشْهَدُ اَرْجُلُهُمْ بِمَا كَانُوا يَكْسِبُونَ","Meaning":"O gün onların ağızlarını mühürleriz; yapmış olduklarını elleri bize anlatır, ayakları da tanıklık eder.","ArabicAyetNumber":"٦٥","MeaningAyetNumber":"65","MeaningVisible":true},{"HasBesmele":false,"SureId":36,"AyetId":66,"Arabic":"وَلَوْ نَشَٓاءُ لَطَمَسْنَا عَلٰٓى اَعْيُنِهِمْ فَاسْتَبَقُوا الصِّرَاطَ فَاَنّٰى يُبْصِرُونَ","Meaning":"Dilesek (dünyada da) gözlerini büsbütün kör ederdik de yolu bulmak için çabalayıp dururlardı; ama o takdirde nasıl görebileceklerdi ki?","ArabicAyetNumber":"٦٦","MeaningAyetNumber":"66","MeaningVisible":true},{"HasBesmele":false,"SureId":36,"AyetId":67,"Arabic":"وَلَوْ نَشَٓاءُ لَمَسَخْنَاهُمْ عَلٰى مَكَانَتِهِمْ فَمَا اسْتَطَاعُوا مُضِياًّ وَلَا يَرْجِعُونَ۟","Meaning":"Yine dilesek oldukları yerde onların mahiyetlerini değiştirirdik de (taş gibi) artık ne ileri gidebilirler ne de geri dönebilirlerdi.","ArabicAyetNumber":"٦٧","MeaningAyetNumber":"67","MeaningVisible":true}],"TefsirText":"Şeytana kulluktan maksat, onun kışkırtmalarına kapılmak ve telkinlerine uymak, Allah’a isyan teşkil eden buyruklarını yerine getirmektir (Taberî, XXIII, 23; İbn Atıyye, IV, 459). Başta şirk ve inkârcılık olmak üzere günahları bağışlanmayanların işitecekleri azara değinilen bu âyetlerde, kendilerine verilen cezanın yadırganacak bir şey olmadığı, şeytana kulluk edilmeyip yalnız Allah’a kulluk edilmesi gerektiği konusunda vakti zamanında gerekli uyarıların yapılmış olduğu belirtilmektedir.  İnsanlar arası ilişkilerde sorguya çekmenin  normal  yolu sorgulanan kişiye sorular yöneltilmesi ve onun bunlara  cevap vermesidir. Bazan sorgulanan kişi muhatabını yanıltabilir  veya –ağır baskı ve işkence altında dahi– doğruyu söylememekte direnebilir. Hele yalancı şahit bulabildiğinde gerçekleri  saptırması daha da kolaylaşır. 65. âyette, hesap gününün bu dünyadaki tasavvurlarımıza göre düşünülmemesi ve o gün bütün hakikatlerin ayan beyan ortaya çıkacağının iyice kavranması için, mûtat konuşma organının bağlanacağı (ağızların mühürleneceği), başka bazı organların (ellerin) dile geleceği ve yalan söylemesi asla muhtemel olmayan tanıkların bulunacağı (ayakların şahitlik edeceği) belirtilmektedir (Nûr sûresinin 24. âyetinde “diller”in sahipleri aleyhine tanıklık edeceğinin belirtilmesinin bu âyetle çelişmediği, çünkü orada münafıkların durumundan söz edildiği hakkında bk. İbn Âşûr, XXIII, 50).  Genellikle 66 ve 67. âyetlerin  de âhiret  hayatına ilişkin bir anlatım olduğu düşünülmüştür. Fakat bu ifadeleri, inkârcılardan   söz eden 45-48. âyetlere ve özellikle, “Dileseydi Allah’ın doyuracağı kimseleri biz mi besleyeceğiz?” diye nankörlük edenleri eleştiren 47. âyete bağlamak ve şöyle açıklamak mümkündür: Evet âhirette bütün gerçekler açığa çıkacak; fakat biz dileseydik şimdi de onların gözlerini büsbütün siler, kör ediverirdik  de yolu bulmak için koşuşurlardı. Bu ise imana zorlamak olurdu.  O kadar açık kanıtları  göremeyen veya görmemekte  direnen o basiretsizler bunu böyle yapabileceğimizi nasıl idrak edecekler ki? Aynı şekilde, dileseydik onları (varlık türü olarak) değiştiriverirdik de oldukları yerde donup kalırlar, artık böyle münkirlik edemezlerdi. Bu yapılmıyorsa yapılamayacağından değil cezalarının âhirette verilmesinin irade buyrulmasından dolayıdır (Elmalılı, VI, 4037-4038). 66. âyet bütün  insanları  kapsayacak tarzda, “Dileseydik gözlerinin önüne inkâr perdesi çeker, basiretlerini bağlardık da artık hiç kimse doğru yolu bulamazdı. Bir düşün, o zaman yolu nasıl arar dururlardı;  ama bu durumda nasıl göreceklerdi ki?” şeklinde de açıklanmıştır (İbn Atıyye, IV, 461). Burada asıl amacın müminlerin dikkatini şu noktaya çekmek olduğu söylenebilir:  İman ve inkâr konusunda sağlanan seçim imkânı bir hikmete dayalıdır. Dünya hayatı iyiyi kötüden ayırmayı sağlayacak sınav alanı olarak düzenlenmiştir; şu halde imanlı insanlar birçok eziyetle karşılaşsalar da Allah’ın yardımından ümit kesmeden azimle tevhit mücadelesine devam etmelidirler (İbn Âşûr, XXIII, 51).","Nuzul":null,"AdiAyetSayisi":null,"Fazileti":null,"Konusu":null}