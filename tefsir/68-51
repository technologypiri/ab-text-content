{"SureId":68,"AyetStartId":51,"AyetEndId":52,"Ayets":[{"HasBesmele":false,"SureId":68,"AyetId":51,"Arabic":"وَاِنْ يَكَادُ الَّذ۪ينَ كَفَرُوا لَيُزْلِقُونَكَ بِاَبْصَارِهِمْ لَمَّا سَمِعُوا الذِّكْرَ وَيَقُولُونَ اِنَّهُ لَمَجْنُونٌۢ","Meaning":"O inkârcılar Kur’an’ı işittikleri zaman, seni gözleriyle devireceklermiş gibi bakar, \"Şüphe yok o bir delidir\" derler.","ArabicAyetNumber":"٥١","MeaningAyetNumber":"51","MeaningVisible":true},{"HasBesmele":false,"SureId":68,"AyetId":52,"Arabic":"وَمَا هُوَ اِلَّا ذِكْرٌ لِلْعَالَم۪ينَ","Meaning":"Oysa Kur’an, âlemler için öğütten başka bir şey değildir.","ArabicAyetNumber":"٥٢","MeaningAyetNumber":"52","MeaningVisible":true}],"TefsirText":"Hz. Peygamber’den Kur’an’ı dinleyen müşriklerin gözleri (bakışları) etkili oklara benzetilerek ona karşı duydukları kin, nefret ve kıskançlık gibi menfi duyguları tasvir edilmektedir.  Kur’an’ın edebî üstünlüğü karşısında hayranlık duygularını bastıramayan müşrikler, gerek dil gerekse içerik bakımından onda tenkit edebilecekleri herhangi bir kusur bulamayınca insanların Hz. Peygamber’e karşı gösterdikleri ilgi ve dikkati  başka yönlere çevirmek için onun sözüne güvenilmez bir mecnun olduğunu propaganda etmeye başlamışlardır. Ancak yüce Allah Kur’an’ın üstün niteliklerini açıklayarak onların menfi propagandalarını etkisiz hale getirmiştir.  Müşrikler Hz. Peygamber’i gördüklerinde,  ona karşı duydukları kıskançlık ve düşmanlık sebebiyle gözleriyle onu oklayıp öldüreceklermiş gibi bakarlardı.  51. âyet onların bu psikolojik durumunu tasvir etmektedir. Bu âyetin nazarla (göz değmesi) ilgili olduğu yolunda yaygın bir kanaat bulunmakla birlikte bu kanaat kesin bir bilgiye dayanmamaktadır. Nitekim Şevkânî’nin aktardığına göre (V, 319) çok yönlü bir âlim olan İbn Kuteybe de âyette müşriklerin Resûlullah’a nazar değdirmelerinden söz edilmediğini, Resûlullah Kur’an okuduğunda inkârcıların ona kinle ve düşmanlık duygularıyla baktıklarının anlatıldığını ifade etmiştir. Buna göre nazar hakkında başka deliller varsa da bu âyetin onunla ilgisi yoktur. ","Nuzul":null,"AdiAyetSayisi":null,"Fazileti":null,"Konusu":null}