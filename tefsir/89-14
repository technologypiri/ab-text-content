{"SureId":89,"AyetStartId":6,"AyetEndId":14,"Ayets":[{"HasBesmele":false,"SureId":89,"AyetId":6,"Arabic":"اَلَمْ تَرَ كَيْفَ فَعَلَ رَبُّكَ بِعَادٍۙۖ","Meaning":"Görmedin mi, rabbin ne yaptı Âd kavmine;","ArabicAyetNumber":"٦","MeaningAyetNumber":"6-7","MeaningVisible":true},{"HasBesmele":false,"SureId":89,"AyetId":7,"Arabic":"اِرَمَ ذَاتِ الْعِمَادِۙۖ","Meaning":"Ülkeler içinde benzeri yaratılmamış olan, sütunlarla dolu İrem’e;","ArabicAyetNumber":"٧","MeaningAyetNumber":"7","MeaningVisible":true},{"HasBesmele":false,"SureId":89,"AyetId":8,"Arabic":"اَلَّت۪ي لَمْ يُخْلَقْ مِثْلُهَا فِي الْبِلَادِۙۖ","Meaning":"Ülkeler içinde benzeri yaratılmamış olan, sütunlarla dolu İrem’e;","ArabicAyetNumber":"٨","MeaningAyetNumber":"8","MeaningVisible":false},{"HasBesmele":false,"SureId":89,"AyetId":9,"Arabic":"وَثَمُودَ الَّذ۪ينَ جَابُوا الصَّخْرَ بِالْوَادِۙۖ","Meaning":"Vadide kayaları oyarak şehir yapan Semûd’a;","ArabicAyetNumber":"٩","MeaningAyetNumber":"9","MeaningVisible":true},{"HasBesmele":false,"SureId":89,"AyetId":10,"Arabic":"وَفِرْعَوْنَ ذِي الْاَوْتَادِۙۖ","Meaning":"Kazıklı Firavun’a?","ArabicAyetNumber":"١٠","MeaningAyetNumber":"10","MeaningVisible":true},{"HasBesmele":false,"SureId":89,"AyetId":11,"Arabic":"اَلَّذ۪ينَ طَغَوْا فِي الْبِلَادِۙۖ","Meaning":"İşte bunların hepsi ülkelerinde azgınlık etmişlerdi.","ArabicAyetNumber":"١١","MeaningAyetNumber":"11","MeaningVisible":true},{"HasBesmele":false,"SureId":89,"AyetId":12,"Arabic":"فَاَكْثَرُوا ف۪يهَا الْفَسَادَۙۖ","Meaning":"Oralarda durmadan fesat çıkardılar.","ArabicAyetNumber":"١٢","MeaningAyetNumber":"12","MeaningVisible":true},{"HasBesmele":false,"SureId":89,"AyetId":13,"Arabic":"فَصَبَّ عَلَيْهِمْ رَبُّكَ سَوْطَ عَذَابٍۙۖ","Meaning":"Bu yüzden rabbin onların üzerine kırbaç gibi ceza yağdırdı.","ArabicAyetNumber":"١٣","MeaningAyetNumber":"13","MeaningVisible":true},{"HasBesmele":false,"SureId":89,"AyetId":14,"Arabic":"اِنَّ رَبَّكَ لَبِالْمِرْصَادِۜ","Meaning":"Çünkü rabbin her şeyi yakından izlemektedir.","ArabicAyetNumber":"١٤","MeaningAyetNumber":"14","MeaningVisible":true}],"TefsirText":"Bu kümedeki âyetlerde, geçmişte bazı toplulukların inkâr ve azgınlıkları yüzünden nasıl helâk edildiklerine,  maddî güç ve imkânları  olsa da bunların kendilerini ilâhî azaptan kurtaramadığına dikkat çekilmekte ve sonraki nesillerin  bunlardan ders çıkarmaları hedeflenmektedir. Hz. Nûh’tan sonra tarih sahnesine çıkmış olan Âd kavmi, Yemen’de Uman ile Hadramut arasındaki bölgede yaşamış eski ve önemli bir Arap topluluğudur. İrem ise Âd kavminin bir kolu olup adını kabilenin atası olan İrem’den almıştır. Aynı zamanda topluluğun yerleşim merkezine de bu ad verilmiştir. “Memleketler içinde benzeri görülmemiş olan, sütunlarla dolu İrem’e” şeklinde çevrilen 7-8. âyetlerde, son derece mâmur ve azametli sütunlarıyla görkemli yapıları, rengârenk bağları ve bahçeleriyle tanınan İrem şehri söz konusu edilmiştir (bilgi için bk. Ömer Faruk Harman, “İrem”, DİA, XXII, 443). Bu âyetlere “Ülkelerde  benzerleri yaratılmamış İrem halkına” şeklinde de mâna verilmiştir. Şevkânî bu mânayı tercih  eder. Bu takdirde  âyet burada yaşayan Âd kavminin güçlü, benzeri görülmemiş ve uzun ömürlü  bir uygarlık kurduğuna işaret etmiş olur (bk. V, 508-509; krş. Rûm 30/9; Fussılet 41/15). Ancak onlar Hûd peygamberi yalancılıkla suçlamaları sebebiyle güçlerine rağmen helâk olup gitmişlerdir (bk. Hâkka 68/6-7; Âd kavmi hakkında bilgi için bk. Hûd 11/50-60).  Semûd kavmi de, kendilerine gönderilen Sâlih peygamberi yalancılıkla itham ettikleri için aynı âkıbete uğramıştır (bilgi için bk. A‘râf 7/73-78; Hûd 11/61-68; Hâkka 68/4-5  Zikredilen son örnek Firavun’dur.  Sözlükte, “kazıklar sahibi anlamına gelen zü’l-evtâd deyimi, Firavun’un  binlerce çadırlık askerî gücünü ve toplumsal itibarını ifade eden mecazi bir anlatımdır (diğer yorumlar için bk. Sâd 38/12).  Bu âyetlerde özellikle şu noktalar dikkati çekmektedir: a) 6. âyetteki “görmedin mi?” sorusundan Kur’an’ın ilk muhataplarının, anılan kavimlerin hayat hikâyeleri ve başlarına gelen felâketler hakkında kulaktan dolma da olsa bazı bilgilere  sahip oldukları  anlaşılmaktadır; ayrıca onların uygarlıklarına ait bazı kalıntıları görmüş veya duymuş da olabilirler. b) Bu âyetlerde  söz konusu edilen kavimlerin  iki özelliğine dikkat çekildiği görülmektedir: İlki çok güçlü olmaları, ikincisi de ülkelerinde azgınlığa sapmaları, günah ve isyanda sınır tanımamaları  ve durmadan fesat çıkarmaları.  Şu halde  bir toplumda  özelde yöneticiler  ve genelde sorumluluğu olan herkes, inanç ve davranışlarında, uygulamalarında Allah’ın hükümlerini, kitabının ve peygamberinin davetini hiçe sayar, hak ve adalet ölçülerinden sapar ve sonuçta ülkeyi fitne fesat ortamı haline getirirlerse, kaçınılmaz felâketi de hak etmiş olurlar.  “Bu yüzden rabbin onların  üzerine kırbaç gibi ceza yağdırdı” meâlindeki 13. âyet anılan topluluklara  birçok çeşitli ve peşpeşe cezaların da verildiğini göstermektedir. Nitekim bu cezalar Kur’an’da çeşitli yerlerde açıklanmıştır (meselâ bk. A‘râf 7/133-134).  “Çünkü rabbin her şeyi yakından izlemektedir”  meâlindeki 14. âyet, Allah’ın ilminin sonsuz olduğunu, bütün kullarının tutum ve davranışlarını gözetleyip kontrol  ettiğini bildiren kapsamlı bir uyarı ifadesidir.","Nuzul":null,"AdiAyetSayisi":null,"Fazileti":null,"Konusu":null}