{"SureId":79,"AyetStartId":15,"AyetEndId":26,"Ayets":[{"HasBesmele":false,"SureId":79,"AyetId":16,"Arabic":"اِذْ نَادٰيهُ رَبُّهُ بِالْوَادِ الْمُقَدَّسِ طُوًىۚ","Meaning":"Rabbi ona kutsal vadi Tuvâ’da şöyle seslenmişti:","ArabicAyetNumber":"١٦","MeaningAyetNumber":"16","MeaningVisible":true},{"HasBesmele":false,"SureId":79,"AyetId":17,"Arabic":"اِذْهَبْ اِلٰى فِرْعَوْنَ اِنَّهُ طَغٰىۘ","Meaning":"\"Firavun’a git! O hakikaten azdı.\"","ArabicAyetNumber":"١٧","MeaningAyetNumber":"17","MeaningVisible":true},{"HasBesmele":false,"SureId":79,"AyetId":18,"Arabic":"فَقُلْ هَلْ لَكَ اِلٰٓى اَنْ تَزَكّٰىۙ","Meaning":"De ki: \"Arınmayı ve seni rabbinin yoluna iletmemi ister misin? Böylece O’na saygılı davranırsın.\"","ArabicAyetNumber":"١٨","MeaningAyetNumber":"18-19","MeaningVisible":true},{"HasBesmele":false,"SureId":79,"AyetId":19,"Arabic":"وَاَهْدِيَكَ اِلٰى رَبِّكَ فَتَخْشٰىۚ","Meaning":"De ki: \"Arınmayı ve seni rabbinin yoluna iletmemi ister misin? Böylece O’na saygılı davranırsın.\"","ArabicAyetNumber":"١٩","MeaningAyetNumber":"19","MeaningVisible":false},{"HasBesmele":false,"SureId":79,"AyetId":20,"Arabic":"فَاَرٰيهُ الْاٰيَةَ الْـكُبْرٰىۘ","Meaning":"Ve Mûsâ ona en büyük mûcizeyi gösterdi.","ArabicAyetNumber":"٢٠","MeaningAyetNumber":"20","MeaningVisible":true},{"HasBesmele":false,"SureId":79,"AyetId":21,"Arabic":"فَـكَذَّبَ وَعَصٰىۘ","Meaning":"O ise hemen yalanladı ve karşı çıktı.","ArabicAyetNumber":"٢١","MeaningAyetNumber":"21","MeaningVisible":true},{"HasBesmele":false,"SureId":79,"AyetId":22,"Arabic":"ثُمَّ اَدْبَرَ يَسْعٰىۘ","Meaning":"Sonra mücadele etmek üzere sırt çevirdi.","ArabicAyetNumber":"٢٢","MeaningAyetNumber":"22","MeaningVisible":true},{"HasBesmele":false,"SureId":79,"AyetId":23,"Arabic":"فَحَشَرَ فَنَادٰىۘ","Meaning":"Derhal adamlarını toplayıp seslendi:","ArabicAyetNumber":"٢٣","MeaningAyetNumber":"23","MeaningVisible":true},{"HasBesmele":false,"SureId":79,"AyetId":24,"Arabic":"فَقَالَ اَنَا۬ رَبُّكُمُ الْاَعْلٰىۘ","Meaning":"\"Ben sizin en yüce rabbinizim!\" dedi.","ArabicAyetNumber":"٢٤","MeaningAyetNumber":"24","MeaningVisible":true},{"HasBesmele":false,"SureId":79,"AyetId":25,"Arabic":"فَاَخَذَهُ اللّٰهُ نَكَالَ الْاٰخِرَةِ وَالْاُو۫لٰىۜ","Meaning":"Allah da ona ibretlik dünya ve âhiret cezası verdi.","ArabicAyetNumber":"٢٥","MeaningAyetNumber":"25","MeaningVisible":true},{"HasBesmele":false,"SureId":79,"AyetId":26,"Arabic":"اِنَّ ف۪ي ذٰلِكَ لَعِبْرَةً لِمَنْ يَخْشٰىۜ۟","Meaning":"Elbette bunda Allah’a itaatsizlikten korkanların alacağı büyük bir ders vardır!","ArabicAyetNumber":"٢٦","MeaningAyetNumber":"26","MeaningVisible":true}],"TefsirText":"İnsanları âhiret hayatı konusunda  uyarmak için gönderilen peygamberi yalanlayanların sonunun ne derece kötü olacağı bildirilerek bundan ibret alınması istenmiş; dolaylı olarak Hz. Peygamber teselli edilmiştir (kutsal vadi Tuvâ ve burada Allah’ın  Mûsâ’ya seslenişi hakkında bilgi için bk. Tâhâ 20/11-12; Kasas 28/29-30). Hz. Mûsâ’nın Firavun’a gösterdiği en büyük mûcizeden maksat yılana dönüşen asâsıdır. Müfessirler bu mûcizenin, Mûsâ’nın ışık saçan eli, denizin yarılması veya Mûsâ’ya verilen dokuz mûcizenin tamamı olabileceğini de söylemişlerdir (Şevkânî, V, 435; dokuz mûcize hakkında bk. A‘râf 7/107-108, 133-136; İsrâ 17/101). Buna rağmen Firavun inkâr ve isyandan vazgeçmediği gibi sihirbazları ve adamlarını  toplayıp onlara “Ben sizin en yüce rabbinizim!” diyerek kendi tanrılığını ilân etmiştir (krş. Kasas 28/38).  Firavun’un, “Ben sizin en yüce rabbinizim” şeklindeki iddiası, insandaki makam ve mevki tutkusunun, benlik iddiasının nerelere kadar varabileceğini gösteren ibretlik bir sözdür. Gazzâlî, insanın  bu tutku  ve iddiasının sebeplerini ve mahiyetini benzersiz bir vukuf ve başarıyla işlerken özetle şöyle der: Firavun’a, “Ben sizin en büyük tanrınızım” dedirten motif aslında her insanın içinde saklıdır; fakat kimi bunu dışarı vurur, kimi de bazı sebeplerle  içinde  tutar  veya bastırır. Firavun tipiyle uyuşan insanlardaki bu küstah iddia, her insanda bulunan yetkinlik, yükselme ve özgürleşme arzusu ve arayışının saptırılmış şeklidir. Oysa gerçek yetkinliğe, yükselme ve özgürleşmeye ancak ve ancak Allah’a yönelmek, O’nu tanımak (mârifet), buyruğuna ve rızâsına göre yaşamak, ilâhî ahlâk ile bezenmekle ulaşılabilir. Bunun dışındaki bütün benlik ve yetkinlik iddiaları  tam tersine gerçekte bir sefalettir, düşüştür ( İhyâ, III, 281-284). Mûsâ’nın  davetine inkâr  ve isyanla cevap veren Firavun’un durumu da bundan başka bir şey değildir. Bu yüzden insanları  zulüm ile ezen Firavun’un yaptıkları karşılıksız kalmamış, hem dünyada hem de âhirette yüce Allah’ın  azabına müstahak olduğu bildirilmiştir. Nitekim dünyada başkalarına da ibret olacak şekilde adamlarıyla birlikte denizde boğulmuştur (bk. Tâhâ 20/78). “Allah  da ona ibretlik dünya ve âhiret cezası verdi” diye çevirdiğimiz 25. âyete, “Allah  da onu hem sonraki sözünden hem de önceki sözünden dolayı cezalandırdı” şeklinde de mâna verilmiştir (Kurtubî, XIX, 202). Önceki sözünden maksat “Sizin için benden başka tanrı tanımıyorum” anlamındaki sözüdür (bk. Kasas 28/38);  sonraki  sözü ise “Ben  sizin  en yüce rabbinizim!” mânasına gelen sözüdür.","Nuzul":null,"AdiAyetSayisi":null,"Fazileti":null,"Konusu":null}