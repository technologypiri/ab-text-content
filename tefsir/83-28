{"SureId":83,"AyetStartId":22,"AyetEndId":28,"Ayets":[{"HasBesmele":false,"SureId":83,"AyetId":22,"Arabic":"اِنَّ الْاَبْرَارَ لَف۪ي نَع۪يمٍۙ","Meaning":"İyiler elbette nimet içindedirler.","ArabicAyetNumber":"٢٢","MeaningAyetNumber":"22","MeaningVisible":true},{"HasBesmele":false,"SureId":83,"AyetId":23,"Arabic":"عَلَى الْاَرَٓائِكِ يَنْظُرُونَۙ","Meaning":"Koltuklar üzerinde oturup seyrederler.","ArabicAyetNumber":"٢٣","MeaningAyetNumber":"23","MeaningVisible":true},{"HasBesmele":false,"SureId":83,"AyetId":24,"Arabic":"تَعْرِفُ ف۪ي وُجُوهِهِمْ نَضْرَةَ النَّع۪يمِۚ","Meaning":"İlâhî lutufların sevincini yüzlerinden okursun.","ArabicAyetNumber":"٢٤","MeaningAyetNumber":"24","MeaningVisible":true},{"HasBesmele":false,"SureId":83,"AyetId":25,"Arabic":"يُسْقَوْنَ مِنْ رَح۪يقٍ مَخْتُومٍۙ","Meaning":"Onlara mühürlenmiş, mührü de misk olan nefis bir içki sunulur. Yarışanlar, işte bunlar için yarışsınlar.","ArabicAyetNumber":"٢٥","MeaningAyetNumber":"25-26","MeaningVisible":true},{"HasBesmele":false,"SureId":83,"AyetId":26,"Arabic":"خِتَامُهُ مِسْكٌۜ وَف۪ي ذٰلِكَ فَلْيَتَنَافَسِ الْمُتَنَافِسُونَۜ","Meaning":"Onlara mühürlenmiş, mührü de misk olan nefis bir içki sunulur. Yarışanlar, işte bunlar için yarışsınlar.","ArabicAyetNumber":"٢٦","MeaningAyetNumber":"26","MeaningVisible":false},{"HasBesmele":false,"SureId":83,"AyetId":27,"Arabic":"وَمِزَاجُهُ مِنْ تَسْن۪يمٍۙ","Meaning":"O içkinin karışımı tesnîmden, yani Allah’a yakın olanların içecekleri bir kaynaktandır.","ArabicAyetNumber":"٢٧","MeaningAyetNumber":"27-28","MeaningVisible":true},{"HasBesmele":false,"SureId":83,"AyetId":28,"Arabic":"عَيْناً يَشْرَبُ بِهَا الْمُقَرَّبُونَۜ","Meaning":"O içkinin karışımı tesnîmden, yani Allah’a yakın olanların içecekleri bir kaynaktandır.","ArabicAyetNumber":"٢٨","MeaningAyetNumber":"28","MeaningVisible":false}],"TefsirText":"Gerçek erdem sahibi kimselerin cennette karşılaşacakları nimetler tasvir edilmektedir. Amel defterleri “illiyyîn”de korunanların, cennette sevinç ve mutluluk içinde yaşayacakları, koltuklar üzerinde oturup seyredecekleri ifade edilmekle birlikte neyi veya kimi seyredecekleri belirtilmemiştir. Müfessirler, Allah’ın onlar için hazırlamış olduğu ikramları veya cehennemde bulunanların  hallerini yahut yüce Allah’ın zâtını seyredeceklerini söylemişlerdir. “Onlar, o gün elbette rablerinden mahrum bırakılacaklardır” meâlindeki 15. âyeti, âhirette  inkârcıların Allah’ın zâtını görmekten mahrum kalacakları yönünde yorumlayan müfessirlerden bazıları, “...koltuklar  üzerinde oturup seyrederler” meâlindeki 23. âyeti de müminlerin âhirette –bilemeyeceğimiz bir tarzda– Allah’ı görecekleri şeklinde yorumlamışlardır (bk. Râzî, XXXII, 98; Şevkânî, V, 466; İbn Âşûr, XXX, 205).  Kur’an’da, genellikle  insanlarda eksik de olsa bir çağrışım yapması ve sonuçta bir arzu uyandırması için cennet nimetleri dünya hayatında haz, tat ve zevk veren bazı maddeler  için kullanılan kelimelerle, isimlerle anılmış, bu yönde tasvirler yapılmıştır. Burada da müminlere “mühürlenmiş, mührü de misk olan nefis bir içki”nin, bir başka yoruma göre de “içince ağızda misk kokusu bırakan bir içki”nin sunulacağı bildirilmektedir. “İçki” diye çevirdiğimiz rahîk kelimesi Arapça’da “saf ve iyi cins şarap” için kullanılır (Taberî, XXX, 105; İbn Âşûr, XXX, 205). Ancak Sâffat sûresinde (37/47) cennet içkisi tanıtılırken “İçenleri sarhoş etmez” buyurulmuştur. Secde sûresinde de (32/17) daha genel bir ifadeyle “Yaptıklarına karşılık olarak onlar için saklanan mutlulukları hiç kimse bilemez”  buyurularak  cennet nimetlerinin dünyadakilere göre mahiyet farkına, onların bu dünyada bilinen ve tadılandan büsbütün farklı olduğuna dikkat çekilmiştir. Bu fark, cennet nimetlerinin sırf iyi ve mutluluk verici oluşundadır. Esasen cennetin esenlik, mutluluk  ve erdem yurdu olacağına dair pek çok âyet, oradaki nimetlerin –dünya dilindeki kelimelerle  ifade edilse de– insanlar arasında kıskançlık,  huzursuzluk, çekişme, mutsuzluk, haksızlık, hastalık, keder vb. olumsuzluklar doğuracak türden olmayacağını açıkça göstermektedir.  Burada cennet içkisi tanıtılırken 25. âyette onun karışımının tesnîmden olduğu ifade edilmiştir. Tefsirlerde tesnîmin sözlük anlamı genellikle “suyu, yukarıdan aşağıya akıp duran kaynak” şeklinde verilir ve bu bağlamda cennetteki yüksek bir su kaynağını ifade ettiği belirtilir (meselâ bk. Taberî, XXX, 110). İbn Abbas’a isnat edilen bir açıklamada, Secde sûresinin 17. âyeti hatırlatılarak tesnîmin, iyiler için hazırlanmış bir cennet nimeti olup onun mahiyetini Allah’tan başkasının bilemeyeceği ifade edilmiştir. Hasan-ı Basrî’nin de “Tesnîm, Allah’ın  cennet ehli için hazırlayıp gizli tuttuğu nimettir” dediği nakledilir (Râzî, XXX, 100). Tefsirlerde, “Allah’a yakın olanların içecekleri bir kaynak” meâlindeki 28. âyetin “tesnîm”i açıkladığı belirtilmektedir.","Nuzul":null,"AdiAyetSayisi":null,"Fazileti":null,"Konusu":null}