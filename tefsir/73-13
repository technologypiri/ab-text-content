{"SureId":73,"AyetStartId":11,"AyetEndId":14,"Ayets":[{"HasBesmele":false,"SureId":73,"AyetId":11,"Arabic":"وَذَرْن۪ي وَالْمُكَذِّب۪ينَ اُو۬لِي النَّعْمَةِ وَمَهِّلْهُمْ قَل۪يلاً","Meaning":"Nimet içinde yüzen o yalanlayıcıları bana bırak ve onlara biraz süre tanı.","ArabicAyetNumber":"١١","MeaningAyetNumber":"11","MeaningVisible":true},{"HasBesmele":false,"SureId":73,"AyetId":12,"Arabic":"اِنَّ لَدَيْنَٓا اَنْكَالاً وَجَح۪يماًۙ","Meaning":"Kuşkusuz katımızda (onlar için) prangalar, yakıcı bir ateş, boğazdan geçmez bir yiyecek, elem verici bir azap vardır.","ArabicAyetNumber":"١٢","MeaningAyetNumber":"12-13","MeaningVisible":true},{"HasBesmele":false,"SureId":73,"AyetId":13,"Arabic":"وَطَعَاماً ذَا غُصَّةٍ وَعَذَاباً اَل۪يماً","Meaning":"Kuşkusuz katımızda (onlar için) prangalar, yakıcı bir ateş, boğazdan geçmez bir yiyecek, elem verici bir azap vardır.","ArabicAyetNumber":"١٣","MeaningAyetNumber":"13","MeaningVisible":false},{"HasBesmele":false,"SureId":73,"AyetId":14,"Arabic":"يَوْمَ تَرْجُفُ الْاَرْضُ وَالْجِبَالُ وَكَانَتِ الْجِبَالُ كَث۪يباً مَه۪يلاً","Meaning":"O gün yeryüzü ve dağlar sarsılır; dağlar savrulan kum yığınları halini alır.","ArabicAyetNumber":"١٤","MeaningAyetNumber":"14","MeaningVisible":true}],"TefsirText":"“Nimet  içinde yüzen o yalanlayıcıları bana bırak” cümlesi, elde ettikleri nimetlerin şükrünü yerine getirmeyen ve Allah’ın  gönderdiği peygamberi yalancılıkla itham eden varlıklı ve despotik  tavırlı Mekke müşrikleriyle ilgilidir. Allah Teâlâ Hz. Peygamber’e onlarla uğraşmasına gerek olmadığını, onların cezalarını kendisinin  vereceğini bildirmiştir. Müfessirlerin çoğunluğu, bu cezalandırma sürecinin hicretten sonra Bedir Savaşı’yla başladığını belirtirler. 12. âyet onların cezalarının dünyada sona ermediğine, âhirette de cehennem ateşiyle cezalandırılacaklarına işaret etmektedir. “Prangalar” diye çevirdiğimiz enkâl kelimesi “kelepçeler, bukağılar, demir halkalar” anlamına da gelmektedir. Buna göre âyet suçluların  elleri kelepçeli, ayakları bukağılı, boyunlarına halka geçirilmiş olarak cehenneme sürüleceklerine işaret eder. Müfessirler “boğazdan geçmeyen yiyecekler”den  maksadın zakkum ağacı ve kuru diken olduğunu söylemişlerdir (Şevkânî, V, 367; krş. Gåşiye 88/6). 13. âyetin son bölümünde suçlular için ayrıca mahiyeti belirtilmeyen elem verici bir azaptan söz edilmektedir. 14. âyette de bu cezaların, dağların ve yeryüzünde bulunanların  şiddetli bir şekilde sarsılması ve dağların kum yığını haline gelmesi ve kıyametin kopmasıyla başlayacağı haber verilmiştir (dağların parçalanması hakkında bilgi için bk. Kehf 18/47). Bütün bunlar dünyada verilen ağır cezalara benzetme yoluyla uhrevî cezanın ağırlık ve dehşetini tasvir etmeye yönelik anlatımlardır.","Nuzul":null,"AdiAyetSayisi":null,"Fazileti":null,"Konusu":null}