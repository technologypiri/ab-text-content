{"SureId":87,"AyetStartId":1,"AyetEndId":5,"Ayets":[{"HasBesmele":true,"SureId":87,"AyetId":1,"Arabic":"سَبِّحِ اسْمَ رَبِّكَ الْاَعْلٰىۙ","Meaning":"Yüce rabbinin adını tenzih ederek an;","ArabicAyetNumber":"١","MeaningAyetNumber":"1","MeaningVisible":true},{"HasBesmele":false,"SureId":87,"AyetId":2,"Arabic":"اَلَّذ۪ي خَلَقَ فَسَوّٰىۙۖ","Meaning":"Yaratıp uygun şekil veren;","ArabicAyetNumber":"٢","MeaningAyetNumber":"2","MeaningVisible":true},{"HasBesmele":false,"SureId":87,"AyetId":3,"Arabic":"وَالَّذ۪ي قَدَّرَ فَهَدٰىۙۖ","Meaning":"Ölçülü ve amaçlı yapan, yol gösteren;","ArabicAyetNumber":"٣","MeaningAyetNumber":"3","MeaningVisible":true},{"HasBesmele":false,"SureId":87,"AyetId":4,"Arabic":"وَالَّـذ۪ٓي اَخْرَجَ الْمَرْعٰىۙۖ","Meaning":"Yeşil bitkileri çıkartan, sonra onları kapkara bitki kalıntısı haline getiren (rabbinin).","ArabicAyetNumber":"٤","MeaningAyetNumber":"4-5","MeaningVisible":true},{"HasBesmele":false,"SureId":87,"AyetId":5,"Arabic":"فَجَعَلَهُ غُثَٓاءً اَحْوٰىۜ","Meaning":"Yeşil bitkileri çıkartan, sonra onları kapkara bitki kalıntısı haline getiren (rabbinin).","ArabicAyetNumber":"٥","MeaningAyetNumber":"5","MeaningVisible":false}],"TefsirText":"Tesbîh, Allah’ı kendisine lâyık olmayan isimlerden, niteliklerden  ve eylemlerden tenzih etmek, O’nun böyle kusurlardan uzak olduğunu kabul ve ifade etmektir. “Uygun şekil verme” diye çevirdiğimiz 2. âyetteki tesviye kavramı, Kur’an’da genellikle Allah’ın, yarattığı varlığa, onun varlık türünün gerektirdiği yapıyı, şekli vermesi, uygun forma kavuşturması” anlamında kullanılmaktadır. Bu âyette ise “sevvâ” fiilini –nesnesi belirtilmediğinden– “her şeye uygun  şeklini verme” olarak anlamak gerekir (ayrıca bk. Hicr 15/29).  Allah’ın yol göstermesinden (3. âyet) maksat, yarattığı şeylerin tabiatını belirleyip onu hedefine doğru yöneltmesidir. Şevkânî âyeti şöyle yorumlar: “Allah varlıkların cinslerini, türlerini, niteliklerini, ne yapacaklarını, ne söyleyeceklerini, ecellerini takdir etmiştir; her birini yapabileceği, kendisine uygun olan davranışlara yöneltmiş ve yaratıldığı amaç istikametinde hareketini kolaylaştırmış, din ve dünya işlerinde yapması gerekeni ona ilham etmiştir” (bk. V, 493).  4 ve 5. âyetler, Allah’ın baharda yeşil bitkileri bitirip vakti gelince onları kapkara bitki kalıntısı haline getirmesi şeklinde açıklandığı gibi mecazen “canlı  varlıklara  hayat veren ve zamanı gelince onları öldüren” anlamında da yorumlanabilir. Bazı çağdaş yorumcular 5. âyetin, kömür madeninin teşekkülüne işaret ettiğini ileri sürmüşlerdir. Buna göre ilâhî kudret önceleri her türlü bitkileri, ağaçları yetiştirip uzun zaman sonra bunları kömür haline getirmiştir, âyet bu olayı ifade etmektedir.  Zira kömür yataklarının  daha önceki jeolojik dönemlerde yaşamış olan dev bitkilerle ormanların geçirdiği değişikliklerin ardından yer altında basınç ve ısı etkisiyle kömüre dönüşmüş olduğu bilinmektedir. Cansız madde olan taş ve topraktan yemyeşil otların ve ormanların çıkması nasıl Allah’ın kudretini gösteren bir olaysa onların  zamanla taş kömürüne dönüşmesi de öylece O’nun kudretini gösteren bir olaydır (bk. Elmalılı, VIII, 5747-5758; Emin Işık, “A‘lâ Sûresi”, DİA, II, 311).","Nuzul":"Mushaftaki  sıralamada seksen yedinci, iniş sırasına göre sekizinci sûredir. Tekvîr sûresinden sonra, Leyl sûresinden önce Mekke’de inmiştir. Medine’de indiğine dair rivayet de vardır (Şevkânî, V, 492).","AdiAyetSayisi":"Sûre adını 1. âyette geçen, “en yüce, en üstün” mânasındaki a‘lâ kelimesinden almış olup kaynaklarda yaygın olarak bu adla tanınmaktadır. “Sebbihi’sme rabbike’l-a‘lâ” ve “Sebbih”  adlarıyla da anılmaktadır (İbn Âşûr, XXX, 280).","Fazileti":"Kaynaklarda, Hz. Peygamber’in A‘lâ sûresini okumaktan büyük zevk aldığı; vitir, bayram ve cuma namazlarında onu okuduğu bildirilmektedir (bk. İbn Kesîr, VIII, 399-400; Emin Işık, “A‘lâ Sûresi”, DİA, II, 310-311).","Konusu":"Sûrede Allah,  vahiy ve Kur’an, peygamber ve tebliğ görevi, tebliğ karşısında insanların takındıkları farklı tavırlar  ve bunun ebedî hayattaki sonuçları ele alınmıştır."}