{"SureId":36,"AyetStartId":68,"AyetEndId":68,"Ayets":[{"HasBesmele":false,"SureId":36,"AyetId":68,"Arabic":"وَمَنْ نُعَمِّرْهُ نُنَكِّسْهُ فِي الْخَلْقِۜ اَفَلَا يَعْقِلُونَ","Meaning":"Kime uzun ömür verirsek onu yaratılış çizgisinde tersine çeviririz. Hiç düşünmezler mi!","ArabicAyetNumber":"٦٨","MeaningAyetNumber":"68","MeaningVisible":true}],"TefsirText":"Cenâb-ı Allah dilediği insanların  daha gençlik çağındayken hayatını sona erdirmekte, dilediklerine de uzun ömür vermektedir.  Fakat uzun ömür vermesi insanın asla ölmeyeceği anlamına gelmemekte, aksine yaşlanan kimse gün be gün ölüme yaklaştığının alâmetlerini  daha iyi görebilmektedir. Önceki iki âyetle  bağ kurularak  yorum yapılacak olursa bu hatırlatmadan başlıca iki sonuç çıkarılabilir:  a) Dilediği kişilerin –gençlik hatta çocukluk çağında– hayatını sona erdiren  yüce Allah elbette 66 ve 67. âyetlerde belirtildiği üzere inkârcıların  gözlerini kör edip imana gelmelerini sağlayabilir veya daha dünyadayken  cezalarını verebilirdi.  Ama O, insanları böyle bir zorunluluk altında bırakmamış, onları doğru-yanlış, iyi-kötü ayırımı yapacak kabiliyetlerle donatmıştır. b) İnsana uzun ömür verilmesi kendisi için ileriye dönük bir teminat olmayıp aksine hayatın sonlu olduğunu daha açık biçimde  görme imkânı sağlamaktadır.  Şu  halde inkârcıların  dünyada kendilerine tanınan fırsatı ve süreyi bitmez tükenmez bir sermaye olarak görmeleri  büyük bir yanılgıdır. Âyette onların akıllarını kullanmamaları ve bu gerçekler üzerinde düşünmemeleri kınanmaktadır (Zemahşerî de bu âyetle ilgili olarak, yaşlılıkta insanın özelliklerini ve yeteneklerini tersine çevirip bildiğini bilmez hale getiren Allah Teâlâ’nın 66 ve 67. âyetlerde belirtilenlere de elbette kadir olduğu açıklamasını yapar, III, 292).  Daha genel bir yorum yapılarak bu âyette, inkârcılıkta  ısrar edenlere, “Yüce Allah’ın insanı halden hale soktuğu açıkça ortadayken, bu realite üzerinde düşünüp O’nun öldükten sonra diriltmeye  de kadir olduğunu anlamazlar mı?” tarzında bir eleştiri yöneltildiği de düşünülebilir (Şevkânî, IV, 434). İbn Âşûr ise burada şöyle bir mânanın bulunduğu kanaatindedir: Onlardan uzun ömür verdiklerimize  66 ve 67. âyetlerde belirtilenleri yapmıyorsak bu, sırf mühlet vermemize rağmen hâlâ inkâr ve kötülükte direnmeleri yüzünden zelil ve yenik düşmelerini sağlamak içindir (XXIII, 53-54; Kur’an’ın insanın organik ve zihinsel  yeteneklerinin gitgide zayıflamasına değinen ve ileri yaşlılık çağını “ömrün en düşkün dönemi” olarak niteleyen ifadeleri için bk. Nahl 16/70 ve Hac 22/5).","Nuzul":null,"AdiAyetSayisi":null,"Fazileti":null,"Konusu":null}