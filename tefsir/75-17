{"SureId":75,"AyetStartId":16,"AyetEndId":19,"Ayets":[{"HasBesmele":false,"SureId":75,"AyetId":16,"Arabic":"لَا تُحَرِّكْ بِه۪ لِسَانَكَ لِتَعْجَلَ بِه۪ۜ","Meaning":"Vahyi tam alma telâşı yüzünden dilini kımıldatma.","ArabicAyetNumber":"١٦","MeaningAyetNumber":"16","MeaningVisible":true},{"HasBesmele":false,"SureId":75,"AyetId":17,"Arabic":"اِنَّ عَلَيْنَا جَمْعَهُ وَقُرْاٰنَهُۚ","Meaning":"Onu zihninde toplayıp okumanı sağlama işi bize aittir.","ArabicAyetNumber":"١٧","MeaningAyetNumber":"17","MeaningVisible":true},{"HasBesmele":false,"SureId":75,"AyetId":18,"Arabic":"فَاِذَا قَرَأْنَاهُ فَاتَّبِعْ قُرْاٰنَهُۚ","Meaning":"O halde onu okuduğumuz zaman sen onun okunuşunu takip et.","ArabicAyetNumber":"١٨","MeaningAyetNumber":"18","MeaningVisible":true},{"HasBesmele":false,"SureId":75,"AyetId":19,"Arabic":"ثُمَّ اِنَّ عَلَيْنَا بَيَانَهُۜ","Meaning":"Sonra onu anlatmak elbette bize aittir.","ArabicAyetNumber":"١٩","MeaningAyetNumber":"19","MeaningVisible":true}],"TefsirText":"Hz. Peygamber, gelen vahyi hemen hâfızasına yerleştirmek için tamamlanmasını beklemeden diliyle tekrarlıyordu. Allah Teâlâ bu âyetleri indirerek ona vahiy geldiğinde nasıl davranması gerektiğini öğretmiştir (bk. Taberî, XXIX, 116-119; Buhârî, “Tefsîr”, Sûre, 75, 2). Bu âyetlerde yüce Allah üç şeyi kendi üzerine aldığını bildirmiştir: 1. Vahyi hafızalarda ve yazılı olarak toplayıp Resûlullah’ın unutmamasını sağlamak (bu hususta ayrıca bk. A‘lâ 87/6); 2. Vahyi Hz. Peygamber’in okumasını sağlamak; 3. Vahyi açıklamak. Ayrıca 19. âyette vahiy kendisine okunduğunda Hz. Peygamber’in susarak onu dinlemesi emredilmiş, o da böyle yapmıştır (Buhârî, “Tefsîr”, 75; Müslim,  “Salât”, 148). Allah Teâlâ “biz onu okuduğumuz zaman” buyurarak okuma fiilini  kendisine isnat etmiştir; başka âyetlerde onu vahiy meleğinin (Cebrâil) Hz. Peygamber’in kalbine indirdiği bildirilmektedir (meselâ bk. Bakara 2/97; Nahl 16/102; Şuarâ 26/193). Bu âyetler arasında çelişki yoktur. İlâhî vahyin Cebrâil aracılığı ile Hz. Peygamber’in zihnine yerleştirilmesi de bir okumadır (vahyin geliş şekilleri hakkında bilgi için bk. “Tefsire Giriş” bölümü, “I. Kur’ân-ı Kerîm A) Tanımı ve özellikleri, 2. Vahiy” başlığı).","Nuzul":null,"AdiAyetSayisi":null,"Fazileti":null,"Konusu":null}