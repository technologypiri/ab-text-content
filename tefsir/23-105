{"SureId":23,"AyetStartId":105,"AyetEndId":111,"Ayets":[{"HasBesmele":false,"SureId":23,"AyetId":105,"Arabic":"اَلَمْ تَكُنْ اٰيَات۪ي تُتْلٰى عَلَيْكُمْ فَكُنْتُمْ بِهَا تُكَذِّبُونَ","Meaning":"Size âyetlerim okunurdu da onları yalanlardınız değil mi?","ArabicAyetNumber":"١٠٥","MeaningAyetNumber":"105","MeaningVisible":true},{"HasBesmele":false,"SureId":23,"AyetId":106,"Arabic":"قَالُوا رَبَّـنَا غَلَبَتْ عَلَيْنَا شِقْوَتُنَا وَكُنَّا قَوْماً ضَٓالّ۪ينَ","Meaning":"Derler ki: \"Rabbimiz! Kötü yanımıza yenildik; biz bir sapkınlar topluluğu olduk.","ArabicAyetNumber":"١٠٦","MeaningAyetNumber":"106","MeaningVisible":true},{"HasBesmele":false,"SureId":23,"AyetId":107,"Arabic":"رَبَّـنَٓا اَخْرِجْنَا مِنْهَا فَاِنْ عُدْنَا فَاِنَّا ظَالِمُونَ","Meaning":"Rabbimiz! Bizi buradan çıkar; eğer (çıkar da) bir daha eskiye dönersek, artık belli ki biz zalim insanlarız.\"","ArabicAyetNumber":"١٠٧","MeaningAyetNumber":"107","MeaningVisible":true},{"HasBesmele":false,"SureId":23,"AyetId":108,"Arabic":"قَالَ اخْسَؤُ۫ا ف۪يهَا وَلَا تُكَلِّمُونِ","Meaning":"Allah buyurur ki: \"Yıkılın karşımdan! Ve artık bana bir şey söylemeyin!\"","ArabicAyetNumber":"١٠٨","MeaningAyetNumber":"108","MeaningVisible":true},{"HasBesmele":false,"SureId":23,"AyetId":109,"Arabic":"اِنَّهُ  كَانَ فَر۪يقٌ مِنْ عِبَاد۪ي يَقُولُونَ رَبَّـنَٓا اٰمَنَّا فَاغْفِرْ لَنَا وَارْحَمْنَا وَاَنْتَ خَيْرُ الرَّاحِم۪ينَۚ","Meaning":"\"Kullarım arasında, ‘Rabbimiz! Biz iman ettik; bizi affet, bize acı! Sen merhametlilerin en üstünüsün’ diyen bir kesim de şüphesiz vardı.","ArabicAyetNumber":"١٠٩","MeaningAyetNumber":"109","MeaningVisible":true},{"HasBesmele":false,"SureId":23,"AyetId":110,"Arabic":"فَاتَّخَذْتُمُوهُمْ سِخْرِياًّ حَتّٰٓى اَنْسَوْكُمْ ذِكْر۪ي وَكُنْتُمْ مِنْهُمْ تَضْحَكُونَ","Meaning":"Ama siz (ey müşrikler), işte onları alaya aldınız; sonunda bu tutumunuz size beni hatırlamayı unutturdu. Hep gülerdiniz onlara.\"","ArabicAyetNumber":"١١٠","MeaningAyetNumber":"110","MeaningVisible":true},{"HasBesmele":false,"SureId":23,"AyetId":111,"Arabic":"اِنّ۪ي جَزَيْتُهُمُ الْيَوْمَ بِمَا صَبَرُٓواۙ اَنَّهُمْ هُمُ الْفَٓائِزُونَ","Meaning":"\"Bugün de ben onlara sabretmelerinin karşılığını veriyorum. Onlar hakikaten muratlarına ermişlerdir.\"","ArabicAyetNumber":"١١١","MeaningAyetNumber":"111","MeaningVisible":true}],"TefsirText":"Burada âhirette inkârcıların  yargılanmalarından bir sahne anlatılmaktadır: Allah inkârcılara, âyetleri kendilerine  okunduğunda onları yalanlayıp reddettiklerini hatırlatır. Kuşkusuz inkârcıların bütün kötülükleri öncelikle âyetleri inkâr etmeleriyle başladığı için bu suçun altının özellikle çizildiği anlaşılmaktadır. İnkârcıların verdiği cevap gerçeğin tam ifadesidir: “Kötü yanımızın etkisinde kaldık; biz bir sapkınlar topluluğu olduk.” Demek ki inkâr ve isyanları samimi araştırmalarına, akıl ve düşüncelerinin vardığı fikirlere değil, nefsânî arzularını, çıkar kaygılarını, beşerî zaaflarını aşamamalarına dayanıyordu. Bu yüzden “Bizi buradan çıkar!” feryatları da karşılıksız kalacaktır. Çünkü bu yakarışları dünyada yapmaları gerekirdi.  Ama dünyada iken samimi müslümanlar âhiret kurtuluşu için niyaz ederken, bu zor hesap için hazırlanırken o inkârcılar bu günahsız müminleri küçümseyip  alaya alıyorlardı. Ama şimdi mutlu âkıbeti o müminler elde etmişlerdir.","Nuzul":null,"AdiAyetSayisi":null,"Fazileti":null,"Konusu":null}