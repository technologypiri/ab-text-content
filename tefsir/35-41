{"SureId":35,"AyetStartId":41,"AyetEndId":41,"Ayets":[{"HasBesmele":false,"SureId":35,"AyetId":41,"Arabic":"اِنَّ اللّٰهَ يُمْسِكُ السَّمٰوَاتِ وَالْاَرْضَ اَنْ تَزُولَاۚ وَلَئِنْ زَالَتَٓا اِنْ اَمْسَكَهُمَا مِنْ اَحَدٍ مِنْ بَعْدِه۪ۜ اِنَّهُ  كَانَ حَل۪يماً غَفُوراً","Meaning":"Gerçek şu ki Allah, koyduğu düzenden sapmamaları için gökleri ve yeri tutmaktadır. Şayet sapacak olsalar artık O’ndan başka hiç kimse onları tutamaz. Şüphesiz O halîmdir, çok bağışlayıcıdır.","ArabicAyetNumber":"٤١","MeaningAyetNumber":"41","MeaningVisible":true}],"TefsirText":"Göklerin yani ilâhî yasalar düzenine  uygun olarak uzay içinde  işlevlerini sürdüren bütün galaksilerin, gök cisimlerinin ve bu düzen içinde insan bakımından özel bir önemi haiz olan yerkürenin yörüngelerinden sapmaması Allah Teâlâ’nın irade ve kudretiyle mümkün olmaktadır.  Yüce Allah  bu hassas dengenin  bozulmasını  murat  etmiş olsa artık bu sapmayı önleyebilecek hiçbir güç yoktur (bu konuda ayrıca bk. Ra‘d 13/2). Âyetin “sapmamaları için” şeklinde çevrilen kısmında kullanılan ve zevâl kökünden türetilen fiil hem “bir şeyin nizamının bozulması” hem de “yok olması” anlamına gelir. Burada her iki mânanın birlikte kastedildiği anlaşılmaktadır. Zira göklerin ve yerin hareketindeki en küçük bir sapma ve dengesindeki en küçük bir bozulma aynı zamanda onların  yok olması demektir (İbn Âşûr, XXII, 327-328).","Nuzul":null,"AdiAyetSayisi":null,"Fazileti":null,"Konusu":null}