{"SureId":42,"AyetStartId":30,"AyetEndId":30,"Ayets":[{"HasBesmele":false,"SureId":42,"AyetId":30,"Arabic":"وَمَٓا اَصَابَكُمْ مِنْ مُص۪يبَةٍ فَبِمَا كَسَبَتْ اَيْد۪يكُمْ وَيَعْفُوا عَنْ كَث۪يرٍۜ","Meaning":"Başınıza gelen her musibet kendi yapıp ettikleriniz yüzündendir; kaldı ki Allah birçoğunu da bağışlar.","ArabicAyetNumber":"٣٠","MeaningAyetNumber":"30","MeaningVisible":true}],"TefsirText":"Musibet kelimesi “istenmeyen, kötü durumlar, felâketler” anlamına gelir. İnsanın başına gelen her musibetin  kendi yapıp ettikleri yüzünden olduğu belirtilirken, gerek evrendeki  fiziksel  ve sosyal yasaları görmezden gelmesi ve gerekli önlemleri  almaması, gerekse Allah’a isyan teşkil eden davranışlarda bulunması sebebiyle dünyada karşılaştığı sıkıntı, acı ve felâketlerin kendi kusurunun bir sonucu olduğuna dikkat etmesi istenmektedir.  Fakat başka âyetlerde hatırlatıldığı üzere bütün insanlar kusurlarının  tamamından dolayı dünyada bire bir cezalandırılmış olsa dünya altüst olurdu; işte âyetin devamında yüce Allah’ın  bunların  birçoğunu affettiği, başka bazı âyetlerde de nihaî  hüküm  ve cezanın âhirete ertelendiği ifade edilmiştir.  Sabırlarının sınanması, ruhen olgunlaşmalarına, sevap ve yüksek mertebe elde etmelerine yahut günahlarının bağışlanmasına vesile kılınması gibi sebeplerle, kusuru ve günahı olmadığı halde bazı insanların sıkıntı ve felâketlere  mâruz bırakılabildiğini gösteren âyet ve hadislerde  ise (bk. Zemahşerî, III, 405; Süleyman Uludağ, “Belâ”, DİA, V, 380), burada belirtildiği anlamda yani son tahlilde o kişinin aleyhine sayılabilecek, gerçekten “kötü” olarak nitelenebilecek bir durum  söz konusu olmadığı için, onları burada kastedilen “musibet”in kapsamı dışında düşünmek uygun olur. Bu noktaya açıklık getirmek  amacıyla birçok müfessir burada sadece günahkârlara hitap edildiği yorumunu yapmıştır (Zemahşerî, III, 405; Beyzâvî, V, 412-413). Muhammed  Esed ise muhtemelen  aynı kaygı ile yani Kur’an’ın diğer ifadeleri ve İslâmî öğretilerle çelişmeyen bir izah olması için buradaki musibeti  öteki dünyada karşılaşılacak felâketler şeklinde yorumlamıştır (II, 989, 990).","Nuzul":null,"AdiAyetSayisi":null,"Fazileti":null,"Konusu":null}