{"SureId":77,"AyetStartId":20,"AyetEndId":24,"Ayets":[{"HasBesmele":false,"SureId":77,"AyetId":20,"Arabic":"اَلَمْ نَخْلُقْكُمْ مِنْ مَٓاءٍ مَه۪ينٍۙ","Meaning":"Sizi önemsenmeyen bir sudan yaratmadık mı?","ArabicAyetNumber":"٢٠","MeaningAyetNumber":"20","MeaningVisible":true},{"HasBesmele":false,"SureId":77,"AyetId":21,"Arabic":"فَجَعَلْنَاهُ ف۪ي قَرَارٍ مَك۪ينٍۙ","Meaning":"Onu belli bir süreye kadar sağlam bir yere yerleştirdik.","ArabicAyetNumber":"٢١","MeaningAyetNumber":"21-22","MeaningVisible":true},{"HasBesmele":false,"SureId":77,"AyetId":22,"Arabic":"اِلٰى قَدَرٍ مَعْلُومٍۙ","Meaning":"Onu belli bir süreye kadar sağlam bir yere yerleştirdik.","ArabicAyetNumber":"٢٢","MeaningAyetNumber":"22","MeaningVisible":false},{"HasBesmele":false,"SureId":77,"AyetId":23,"Arabic":"فَقَدَرْنَاۗ فَنِعْمَ الْقَادِرُونَ","Meaning":"Ölçüleri biz koyduk; ne de güzel ölçmüşüzdür!","ArabicAyetNumber":"٢٣","MeaningAyetNumber":"23","MeaningVisible":true},{"HasBesmele":false,"SureId":77,"AyetId":24,"Arabic":"وَيْلٌ يَوْمَئِذٍ لِلْمُكَذِّب۪ينَ","Meaning":"Hakkı yalanlayanların o gün vay haline!","ArabicAyetNumber":"٢٤","MeaningAyetNumber":"24","MeaningVisible":true}],"TefsirText":"“Önemsenmeyen bir su”dan maksat sperm (bk. Kıyâmet 75/37), onun yerleştirildiği “sağlam yer” ana rahmi, “belli bir süre” ise hamilelik dönemidir.  Âyetlerde insanın hangi maddeden ve nasıl yaratıldığı açıklanarak Allah’ın neleri yapmaya, yaratmaya kadir  olduğuna dair en dikkate değer örneklerden biri ortaya konmuş; böylece yeniden dirilmeyi inkâr edenlere bu inkârlarının temelsiz olduğu gösterilmiştir. 23. âyette insanın yaratılışındaki akıllara durgunluk veren inceliklere, mükemmel düzen ve uyuma, ölçüye ve sonuçta onu yaratan ilâhî  ilim ve kudretin genişliğine dikkat çekilmiştir. Böylece insan iki yönden uyarılmaktadır: a) Allah insanı basit, zayıf, genellikle bir sudan yani meniden yaratmış, ana rahminde onu çeşitli aşamalardan geçirerek,  maddî ve mânevî kabiliyetlerle donatarak yeryüzünün en mükemmel varlığı haline getirmiştir. Ama insanoğlu nankörlük ederek kendisine paha biçilmez nimetleri lutfeden Allah’a isyan etmektedir. İşte bundan dolayı “O gün inkârcıların vay haline!” buyurularak insanlar uyarılmıştır. b) Âyetlere göre öldükten sonra dirilme olayı mutlaka gerçekleşecektir. Zira basit bir sudan böyle mükemmel insanı yaratıp meydana getiren yaratıcı kudret onu öldükten sonra diriltmeye de kadirdir.","Nuzul":null,"AdiAyetSayisi":null,"Fazileti":null,"Konusu":null}