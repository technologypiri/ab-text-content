{"SureId":37,"AyetStartId":11,"AyetEndId":12,"Ayets":[{"HasBesmele":false,"SureId":37,"AyetId":11,"Arabic":"فَاسْتَفْتِهِمْ اَهُمْ اَشَدُّ خَلْقاً اَمْ مَنْ خَلَقْنَاۜ اِنَّا خَلَقْنَاهُمْ مِنْ ط۪ينٍ لَازِبٍ","Meaning":"Şimdi o inkârcılardan şu sorunun cevabını iste: Kendilerini yaratmak mı daha zor, yoksa başka yarattıklarımızı mı? Biz onları yapışkan bir çamurdan yarattık.","ArabicAyetNumber":"١١","MeaningAyetNumber":"11","MeaningVisible":true},{"HasBesmele":false,"SureId":37,"AyetId":12,"Arabic":"بَلْ عَجِبْتَ وَيَسْخَرُونَۖ","Meaning":"Doğrusu sen hayranlık duydun, onlarsa alay etmektedirler.","ArabicAyetNumber":"١٢","MeaningAyetNumber":"12","MeaningVisible":true}],"TefsirText":"Yukarıdaki âyetlerde bazılarına değinilen melekler,  yer ve göklerle bunlarda  bulunanlar,  semayı bezeyen yıldızlar  da dahil olmak üzere görünen ve görünmeyen varlıklarıyla bütün evrenin yaratılışı ile evrenin son derece karmaşık yapısı içinde  kozmik  bakımdan anılmaya bile değmeyecek kadar önemsiz bir yer tutan insanın yaratılışı arasında bir karşılaştırma yapılması, bu suretle ilâhî kudretin mükemmellik ve ihtişamına dair bir fikre varılması istenmektedir.  Bu karşılaştırmanın bir amacı da böylesine yüce bir kudretin insanları yeniden diriltip hesaba çekmekten  âciz olmadığını anlatmak, dolayısıyla putperest muhatapların bu konuyla ilgili 16-17. âyetlerde özetlenen inkârcı  yaklaşımlarının temelsizliğini ortaya koymaktır.  İnsanların  atası olan Hz. Âdem “yapışkan çamurdan”,  dolayısıyla toprak ve su unsurlarından yaratıldığı için âyet, Âdem’in  bu aslî yaratılışını, soyundan gelenlere de genellemiştir. Râzî, bu yorumun  yanında özetle şöyle bir yorum da getirmektedir: “Yapışkan çamur” toprak ve suyu ifade eder. Aslında her insan, sperm halinden  dünyaya gelmesine, büyüyüp gelişmesine kadar hayatının her aşamasında toprak  ve suya bağımlıdır; besinler, bu iki hayat kaynağına dayanır, diğer canlılar gibi insanlar da onlarla beslenir. Şu halde âyet, sadece Hz. Âdem’in değil, bütün insanların yaratılışının ve fizikî varlığının özünü dile getirmektedir (XXVI, 124). 12. âyette varlığın yaratılışı üzerine bu şekilde derinden düşünen ve oradaki ilâhî kudretin tecellilerini gören Hz. Peygamber’in hissettiği, şaşkınlık derecesine varan hayranlık duygusu; buna karşılık tefekkür derinliğinden yoksun oldukları için varlığa derinden  bakmaktan âciz bulunan, üstelik uyarı ve aydınlatmalardan  yararlanmaya da yanaşmayan müşriklerin alaycı tavırları bağlamında bir zihniyet ve fikir düzeyi mukayesesi yapılmaktadır (12. âyetle ilgili değişik yorumlar için bk. İbn Atıyye, IV, 467; Râzî, XXVI, 126-127; Kurtubî, XV, 69-71; İbn Âşûr, XXIII, 96).","Nuzul":null,"AdiAyetSayisi":null,"Fazileti":null,"Konusu":null}