{"SureId":22,"AyetStartId":18,"AyetEndId":24,"Ayets":[{"HasBesmele":false,"SureId":22,"AyetId":24,"Arabic":"وَهُدُٓوا اِلَى الطَّيِّبِ مِنَ الْقَوْلِۗ وَهُدُٓوا اِلٰى صِرَاطِ الْحَم۪يدِ","Meaning":"Onlar sözün güzeline yöneltilmişler ve övgüye en lâyık olan Allah’ın yoluna iletilmişlerdir.","ArabicAyetNumber":"٢٤","MeaningAyetNumber":"24","MeaningVisible":true}],"TefsirText":"Kur’an’ın birçok âyetinde olduğu gibi burada da, evrendeki zorunlu itaat yasaları uyarınca Allah’a boyun eğen varlıklara dikkat çekilmekte,  insanların  ise sınav ortamının  icabı olarak hür iradeleriyle baş başa bırakılmaları neticesinde topyekün bir teslimiyet ve itaat içinde olmadıkları,  dolayısıyla birçok insan Allah’a itaat edip kurtuluşa ererken nicelerinin de azabı hak etmiş olacağı uyarısı yapılmaktadır. Âyetlerde yer alan tasvirlerde  açıkça görüldüğü üzere, dünyadakinden başka bir hayat tanımayıp inkârcılıkta  direnen ve rableri  hakkında çekişme içine girenlerin  öteki dünyadaki âkıbetleri pek acı olacaktır. İman edip Allah’ın hoşnutluğuna uygun davranışlarda bulunanların mükâfatı ise dünyada en cazip görünen nimetlere  eriştirilmekten ibaret değildir. Çünkü onlar her türlü övgüye lâyık olan Allah katında en itibarlı mevkiye, Allah’ın yoluna iletilmiş ve sözlerin en güzeline yöneltilmişlerdir ki bu da mutlulukların en büyüğüdür.","Nuzul":null,"AdiAyetSayisi":null,"Fazileti":null,"Konusu":null}