{"SureId":2,"AyetStartId":93,"AyetEndId":93,"Ayets":[{"HasBesmele":false,"SureId":2,"AyetId":93,"Arabic":"وَاِذْ اَخَذْنَا م۪يثَاقَكُمْ وَرَفَعْنَا فَوْقَكُمُ الطُّورَۜ خُذُوا مَٓا اٰتَيْنَاكُمْ بِقُوَّةٍ وَاسْمَعُواۜ قَالُوا سَمِعْنَا وَعَصَيْنَا وَاُشْرِبُوا ف۪ي قُلُوبِهِمُ الْعِجْلَ بِكُفْرِهِمْۜ  قُلْ بِئْسَمَا يَأْمُرُكُمْ بِه۪ٓ ا۪يمَانُكُمْ اِنْ كُنْتُمْ مُؤْمِن۪ينَ","Meaning":"Hatırlayın ki sizden sağlam bir söz almış, dağı da üzerinize kaldırmıştık. \"Size verdiklerimize sımsıkı sarılın, söylenenlere kulak verin\" demiştik. Onlar, \"İşittik ve isyan ettik!\" dediler. İnkârları yüzünden kalpleri buzağı sevgisiyle dopdoluydu. De ki: \"Eğer böyle inanıyorsanız, imanınız size ne kötü şeyler emrediyor!\"","ArabicAyetNumber":"٩٣","MeaningAyetNumber":"93","MeaningVisible":true}],"TefsirText":"Allah İsrâiloğulları’ndan “Allah’a kulluk edip O’na ortak koşmayacaklarına, doğru olduklarına ilişkin kanıtlar getiren peygamberlere iman edeceklerine, Allah’ın hükümlerine  ve kanunlarına boyun eğeceklerine”, özellikle kendi milletlerinden olan Hz. İsmâil’in soyundan gelen Hz. Muhammed’e  inanacaklarına  ve daha başka konulara ilişkin olarak söz almış (bilgi için bk. Bakara 2/40);  bu arada üzerlerine  dağı kaldırmıştır. İsrâiloğulları’na Allah’ın kudretini göstererek  tehdit  yoluyla söz vermelerini veya sözlerinde durmalarını sağlama ya da genel olarak ıslah etme amacı taşıdığı rivayet edilen bu dağı kaldırma olayının bir mûcize olduğu anlaşılmakla birlikte mahiyeti hakkında tefsirlerde yer alan bilgilerin hangi kaynağa dayandırıldığı bilinmemektedir (bilgi için bk. Bakara 2/63). Buna rağmen onlar, Hz. Mûsâ’nın ikazlarına, “İşittik ve isyan ettik” şeklinde karşılık vermek  veya bu anlama gelebilecek eylemlerde bulunmak (İbn Atıyye, I, 180) suretiyle inat ve isyanlarını  sürdürmüşlerdir. “İnkârları yüzünden kalpleri  buzağı sevgisiyle dopdoluydu” anlamındaki ifadeden, İsrâiloğulları’nın, asırlarca Mısır’da kalmalarının bir sonucu olarak, Mısırlılar gibi sığıra kutsallık atfetmelerinin kastedildiği düşünülebilir (bk. Bakara 2/51, 54, 67; A‘râf 7/152; Tâhâ 20/85-96). Her ne sebeple olursa olsun bu durum inkâr etmelerinin bir sonucuydu. Medine yahudileri, “Biz sadece bize indirilene inanırız” diyorlardı. Oysa onların inanç tarihleri, belirtildiği gibi bir sürü sapmalarla doluydu; onun için de onların yanlış inançları kendilerine böyle çok kötü şeyler emrediyordu; Hz. Peygamber’i  ve Kur’an’ı reddetmeleri de bu kötülüklerden biriydi.","Nuzul":null,"AdiAyetSayisi":null,"Fazileti":null,"Konusu":null}