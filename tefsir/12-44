{"SureId":12,"AyetStartId":44,"AyetEndId":44,"Ayets":[{"HasBesmele":false,"SureId":12,"AyetId":44,"Arabic":"قَالُٓوا اَضْغَاثُ اَحْلَامٍۚ وَمَا نَحْنُ بِتَأْو۪يلِ الْاَحْلَامِ بِعَالِم۪ينَ","Meaning":"Yorumcular, \"Bunlar karmakarışık düşlerdir. Biz böyle düşlerin yorumunu bilenlerden değiliz\" dediler.","ArabicAyetNumber":"٤٤","MeaningAyetNumber":"44","MeaningVisible":true}],"TefsirText":"“Karmakarışık düşler” diye çevirdiğimiz edgåsü ahlâm  tamlamasındaki edgås kelimesi “yaşı kurusu birbirine karışmış çeşitli bitkilerden meydana gelen ot demetleri” anlamına gelir. Ahlâm ise “uyku halinde görülen, anlamlı olmayan, ilham yoluyla bilgi taşımayan düşler”dir. Dolayısıyla bunların  bilgiye ulaşma sonucu veren bir yorumu yoktur.  Allah Teâlâ, zindanda çilesini dolduran Hz. Yûsuf’u buradan çıkarmak ve sabrının  mükâfatını  vermek  istedi. Dolayısıyla onun zindandan çıkmasını gerektirecek sebepleri hazırladı. Kral gördüğü rüyadan etkilenip korktu. Bunun üzerine ülkesindeki rüya yorumcularını toplayıp, rüyayı onlara anlattı. Fakat yorumcular rüyayı yorumlamaktan âciz kaldılar. Ancak, cehaletlerini gizlemek için, kralın rüyasının normal bir rüya olmadığını, olayların şuur altındaki izlerinden  meydana gelen karmakarışık evham ve hayallerden  ibaret olduğunu, böyle rüyaları yorumlamayı bilmediklerini ifade ettiler.","Nuzul":null,"AdiAyetSayisi":null,"Fazileti":null,"Konusu":null}