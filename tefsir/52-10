{"SureId":52,"AyetStartId":9,"AyetEndId":16,"Ayets":[{"HasBesmele":false,"SureId":52,"AyetId":15,"Arabic":"اَفَسِحْرٌ هٰذَٓا اَمْ اَنْتُمْ لَا تُبْصِرُونَ","Meaning":"Peki bu bir sihir mi? Yoksa görmüyor musunuz?","ArabicAyetNumber":"١٥","MeaningAyetNumber":"15","MeaningVisible":true},{"HasBesmele":false,"SureId":52,"AyetId":16,"Arabic":"اِصْلَوْهَا فَاصْبِرُٓوا اَوْ لَا تَصْبِرُواۚ سَوَٓاءٌ عَلَيْكُمْۜ اِنَّمَا تُجْزَوْنَ مَا كُنْتُمْ تَعْمَلُونَ","Meaning":"Girin oraya! Artık sabretmişsiniz etmemişsiniz, sizin için farketmez. Çünkü sadece yaptıklarınızın karşılığını görmektesiniz.\"","ArabicAyetNumber":"١٦","MeaningAyetNumber":"16","MeaningVisible":true}],"TefsirText":"İlk iki âyette kıyamet sahneleriyle ilgili kısa ve sarsıcı bir tasviri takiben  12. âyette inkârcıların o günü hiç akıllarına getirmeden sürdürdükleri  dünya hayatının, kalıcı değeri olmayan, boş ve anlamsız bir uğraş ve oyalanmadan ibaret olduğu belirtilmekte; 13-16. âyetlerde de karşılaşacakları ağır cezanın soyut bir tasavvur olarak kalmaması için, karşılaşacakları muamele hakkında canlı bir anlatım üslûbu kullanılmakta ve bunun üzerinde dikkatle düşünülmesi istenmektedir.  15. âyette, peygamberlerin bildirdiği gerçekler üzerinde düşünmek ve kabul etmek yerine bunları birer yalan, gösterdikleri  mûcizeleri de sihir olarak niteleme yolunu seçenler acı hakikatle yüzyüze geldiklerinde kendilerine “Bu da mı sihir? Dünyada hakikatlere karşı kör davrandığınız gibi burada da gözünüz görmüyor  mu yoksa?” şeklinde aşağılayıcı bir hitapta bulunulacağı haber verilmektedir (Zemahşerî, IV, 34). Râzî buna yakın bir yoruma yer vermekle beraber şu hususu da ekler: Kişi bir şeyi gerçeği hilâfına  görüyorsa ya görülende  yahut görende bir kusur söz konusudur; inançsızlarca inkâr edilenlerin şaşmaz bir gerçek olduğu o gün ortaya çıkacağına göre bu kusurun görenlerde bulunduğu anlaşılmış olacaktır;  âyet bu durumu teyit amacı taşır (XXVIII, 247). 16. âyetle ilgili  başka  izahlar  da yapılmış olmakla beraber meâl Zemahşerî’nin şu yorumu esas alınarak  verilmiştir: İnkârcılara sabredip etmemelerinin kendileri açısından bir farkının olmayacağı bildirildikten sonra, “Çünkü sadece yaptıklarınızın karşılığını görmektesiniz” şeklinde bir gerekçe gösterilmiştir; bu gerekçenin amacı ise, artık yargılamanın sona erdiğini ve dünyada yapılanların  karşılığını görmekte olduklarını, dolayısıyla  orada cezayı hafifletici bir çaba içinde olmalarının yarar sağlamayacağını, sabır erdeminin  ancak imtihan ortamı olan dünya hayatında değer taşıdığını hatırlatmaktır (IV, 34).","Nuzul":null,"AdiAyetSayisi":null,"Fazileti":null,"Konusu":null}