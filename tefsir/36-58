{"SureId":36,"AyetStartId":55,"AyetEndId":58,"Ayets":[{"HasBesmele":false,"SureId":36,"AyetId":55,"Arabic":"اِنَّ اَصْحَابَ الْجَنَّةِ الْيَوْمَ ف۪ي شُغُلٍ فَاكِهُونَۚ","Meaning":"O gün cennetlikler safa sürmekle meşguldürler.","ArabicAyetNumber":"٥٥","MeaningAyetNumber":"55","MeaningVisible":true},{"HasBesmele":false,"SureId":36,"AyetId":56,"Arabic":"هُمْ وَاَزْوَاجُهُمْ ف۪ي ظِلَالٍ عَلَى الْاَرَٓائِكِ مُتَّكِؤُ۫نَ","Meaning":"Kendileri ve eşleri gölgelik yerlerde, tahtlarına kurulacaklar.","ArabicAyetNumber":"٥٦","MeaningAyetNumber":"56","MeaningVisible":true},{"HasBesmele":false,"SureId":36,"AyetId":57,"Arabic":"لَهُمْ ف۪يهَا فَاكِهَةٌ وَلَهُمْ مَا يَدَّعُونَۚ","Meaning":"Orada onlar için her tür meyve vardır ve bütün istekleri yerine getirilir.","ArabicAyetNumber":"٥٧","MeaningAyetNumber":"57","MeaningVisible":true},{"HasBesmele":false,"SureId":36,"AyetId":58,"Arabic":"سَلَامٌ قَوْلاً مِنْ رَبٍّ رَح۪يمٍ","Meaning":"Engin merhamet sahibi rabden gelen söz şu olacak: \"Selâm size!\"","ArabicAyetNumber":"٥٨","MeaningAyetNumber":"58","MeaningVisible":true}],"TefsirText":"Cennet ehlinin durumuna ilişkin genel bir tasvir içeren 55. âyetteki şuğul kelimesi sözlükte “meşguliyet, eğlenme, oyalanma” anlamına gelmekle  beraber burada kastedilen  mâna ile ilgili  olarak değişik açıklamalar yapılmıştır (meselâ bk. Taberî, XXIII, 17-18; Râzî, XXVI, 91-92). Bu açıklamaların ortak noktası, cennetle ödüllendirilenlerin cehennemdekilerin karşılaştığı durumlardan  uzak, asla sıkıcı olmayan ve eşsiz haz veren tatlı bir meşguliyet ve nimetler içinde olacakları şeklinde özetlenebilir; bu sebeple belirtilen kelimeyi içeren 55. âyet, “O gün cennetlikler safa sürmekle meşguldürler” diye çevrilmiştir. 57. âyetin ilk cümlesi lafzan “Orada onlar için meyve vardır” anlamına gelmektedir. Fakat ifadenin akışı ve bağlamı dikkate alındığında, “Orada onlar için her tür meyveden, yenecek içecek, haz verecek her nimetten  bol miktarda vardır” mânasının kastedildiği anlaşılmaktadır (Şevkânî, IV, 431). 58. âyetle ilgili değişik izahlar bulunmakla beraber, burada önemli olan husus, cennet nimetleri hakkında yapılan tasvirlerden sonra, Allah’ın hoşnutluğunu kazanmış olma müjdesinin, belirtilen maddî nimetlerin hepsinden daha değerli olduğuna vurgu yapılmış olmasıdır. Meâlde esas alınan mânaya göre yapılan yorumlarda  yüce Allah’ın  selâm sözünün melekler vasıtasıyla veya vasıtasız olarak cennet ehline ulaştırılacağı belirtilir (Zemahşerî, III, 290). Farklı bir gramer tahliliyle buradaki selâm kelimesi  57. âyete de bağlanabilmekte ve bu kelimenin  başka sözlük anlamlarına göre “istedikleri her  şey saftır, şâibesizdir”, “istedikleri her  şey verilecektir, teminat altındadır” veya “onlar için esenlik vardır” gibi mânalar verilebilmektedir (Râzî, XXVI, 94-95;  Şevkânî, IV, 431; Cenâb-ı Allah’ın cennet ehlini selâmlaması, onlara ne istediklerini sorması ve onların  da kendisinin hoşnutluğunu dilediklerini belirtmeleriyle ilgili bazı rivayetler  için bk. Taberî, XXIII, 21-22; Elmalılı, VI, 4036-4037;  cennet ve nimetleri hakkında bilgi ve değerlendirme için bk. Bakara 2/25; Zuhruf 43/68-73).","Nuzul":null,"AdiAyetSayisi":null,"Fazileti":null,"Konusu":null}