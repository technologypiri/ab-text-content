{"SureId":9,"AyetStartId":73,"AyetEndId":73,"Ayets":[{"HasBesmele":false,"SureId":9,"AyetId":73,"Arabic":"يَٓا اَيُّهَا النَّبِيُّ جَاهِدِ الْكُفَّارَ وَالْمُنَافِق۪ينَ وَاغْلُظْ عَلَيْهِمْۜ وَمَأْوٰيهُمْ جَهَنَّمُۜ وَبِئْسَ الْمَص۪يرُ","Meaning":"Ey peygamber! İnkârcılara ve münafıklara karşı cihad et, onlara sert davran; onların varacağı yer cehennemdir ve bu ne kötü bir sondur!","ArabicAyetNumber":"٧٣","MeaningAyetNumber":"73","MeaningVisible":true}],"TefsirText":"Cihad kelimesini  sözlük anlamına göre savaşma veya mânevî mücadele metotlarıyla uğraş verme şeklinde  yorumlamak mümkündür. Müşriklere karşı ortaya konacak  çaba hakkında  kullanıldığında bu kelime genellikle “savaş” anlamına göre açıklanmış olmakla beraber, münafıkların  da âyette kendileriyle  cihad edilecek kimseler arasında sayılmış olması değişik yorumlara yol açmıştır. Bunları sözlü mücadele yöntemleri ve kamu düzenini bozanlara karşı fiilî önlemler alma şeklinde özetlemek mümkündür.  Taberî, İbn Mes‘ûd’un bir sözüne dayanarak âyetin bu kısmını “inkârcılığını açığa vuran münafıklarla  da müşriklerle olduğu gibi savaş” şeklinde yorumlamıştır. Fakat Taberî de kalplerindeki inkârcılığı korumakla beraber dışa yansıyan söz ve davranışlarıyla mümin izlenimi veren kimselere karşı sıcak savaş açılmasının mümkün olmadığını kabul etmektedir (X, 183-184). Bu itibarla, cihad kelimesini –en azından küfrünü  açığa çıkarmayan münafıklar  bakımından– var gücüyle İslâmiyet’i anlatıp onların imana karşı dirençlerini kıracak ve müminlere  verebilecekleri zararı en aza indirecek bir çaba göstermek şeklinde anlamak uygun olur. Âyetin kâfirlerle savaşılmasını ve onlara sert davranılmasını isteyen ifadesini  ise bu sûrenin  123. âyeti ve Kur’an’ın  müslüman olmayanlarla  ilişkiler konusundaki diğer buyruklarıyla birlikte değerlendirmek gerekir.","Nuzul":null,"AdiAyetSayisi":null,"Fazileti":null,"Konusu":null}