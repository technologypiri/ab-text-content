{"SureId":45,"AyetStartId":16,"AyetEndId":16,"Ayets":[{"HasBesmele":false,"SureId":45,"AyetId":16,"Arabic":"وَلَقَدْ اٰتَيْنَا بَن۪ٓي اِسْرَٓائ۪ـلَ الْكِتَابَ وَالْحُكْمَ وَالنُّبُوَّةَ وَرَزَقْنَاهُمْ مِنَ الطَّيِّبَاتِ وَفَضَّلْنَاهُمْ عَلَى الْعَالَم۪ينَۚ","Meaning":"Biz, şüphesiz İsrâiloğulları’na da kitap, hüküm ve peygamberlik verdik; onları güzel şeylerle rızıklandırdık ve kendilerini diğer topluluklardan üstün kıldık.","ArabicAyetNumber":"١٦","MeaningAyetNumber":"16","MeaningVisible":true}],"TefsirText":"Asıl konu Hz. Peygamber’e vahyedilen İslâm dininin önemini, hem onun hem de ümmetinin  dine uygun yaşamalarının gerekliliğini açıklamaktır.  Ancak konuyu canlandırmak ve geçmiş tecrübelerden ibret alınmasını sağlamak üzere İsrâiloğulları’na bir atıf yapılması uygun görülmüştür. Allah İsrâiloğulları’na verdiği üç büyük nimeti ve bu sayede onları nasıl dünyanın en üstün topluluğu haline getirdiğini hatırlatıyor. Bu nimetler  kitap (Tevrat), peygamberlik (bu kavimden gelen birçok peygamber) ve hükümdür.  Hüküm kelimesi Kur’an’da, “hikmet, yargı ve yönetim gücü” mânalarında kullanılmaktadır.  İsrâiloğulları parlak dönemlerinde bu güçlere sahip olmuşlar, hâkim oldukları bölgenin avantajlarından yararlanarak her çeşit dünya nimetinden  de istifade etmişlerdir. Duhân sûresinde de (44/32)  İsrâiloğulları’nın, bütün diğer topluluklardan üstün kılındığı zikredilmiştir. Bu üstünlüğü mutlak olarak anlayan tefsircilere  göre ölçü peygamberliktir; çünkü en fazla peygamber onların içinden  çıkmıştır. Üstünlüğü göreceli  ve kayıtlı olarak anlayanlara göre onların  bu nitelikleri parlak dönemlerinde yaşadıkları çağ ve bölge  ile sınırlıdır. ","Nuzul":null,"AdiAyetSayisi":null,"Fazileti":null,"Konusu":null}