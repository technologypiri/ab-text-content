{"SureId":37,"AyetStartId":13,"AyetEndId":15,"Ayets":[{"HasBesmele":false,"SureId":37,"AyetId":13,"Arabic":"وَاِذَا ذُكِّرُوا لَا يَذْكُرُونَۖ","Meaning":"Kendilerine öğüt verildiğinde gerekli öğüdü almıyorlar.","ArabicAyetNumber":"١٣","MeaningAyetNumber":"13","MeaningVisible":true},{"HasBesmele":false,"SureId":37,"AyetId":14,"Arabic":"وَاِذَا رَاَوْا اٰيَةً يَسْتَسْخِرُونَۖ","Meaning":"İlâhî bir işaret gördüklerinde alaya alıyorlar;","ArabicAyetNumber":"١٤","MeaningAyetNumber":"14","MeaningVisible":true},{"HasBesmele":false,"SureId":37,"AyetId":15,"Arabic":"وَقَالُٓوا اِنْ هٰذَٓا اِلَّا سِحْرٌ مُب۪ينٌۚ","Meaning":"Ve \"Bu\" diyorlar, \"Apaçık sihirden başka bir şey değil.","ArabicAyetNumber":"١٥","MeaningAyetNumber":"15","MeaningVisible":true}],"TefsirText":"Verilen öğütlerden maksat, Kur’an’ın doğru inanç  ve düzgün yaşayışla ilgili olarak muhataplarına yaptığı açıklamalar, inkâra sapmaları halinde  dünya ve âhirette başlarına geleceklere dair uyarılar, geçmişteki inkârcı toplulukların uğradıkları felâketler hakkındaki ibret verici bilgiler;  kısaca onların ıslah olup yollarını düzeltmeleri için Allah’ın âyetlerinde ve Hz. Peygamber’in hadislerinde yer alan öğütler, uyarılardır. Alaya aldıkları  “ilâhî işaret” (âyet) ise Hz. Muhammed’in hak peygamber olduğunu kanıtlayan  mûcizeler  veya öğüt ve uyarı amacı taşıyan Kur’an âyetleri ya da Allah’ın  birliği, âhiret hayatının gerçekliği gibi konulara dair vahyin ortaya koyduğu kanıtlar olarak açıklanmıştır (Taberî, XXIII, 44; Râzî, XXVI, 127-128). 15. âyette inkârcılar, bütün bu öğütlere, uyarılara rağmen Resûlullah’a gelen vahyin, onun sergilediği mûcizelerin “apaçık bir sihir” olduğunu söylüyorlardı. “Kendilerini yaratmak mı daha zor, yoksa varlık alanına çıkardığımız başkalarını mı?” anlamında inkârcılara yöneltilen 11. âyetteki  sorunun bir amacının da evreni ve ondaki varlıkları yaratan ulu kudretin,  insanları yeniden diriltip hesaba çekmekten  âciz olmadığını anlatmak olduğunu belirtmiştik. İbn Âşûr’a göre putperestlerin  sihir olduğunu söyledikleri şey, Allah’ın çürümüş bedenlere hayat verileceğini bildiren açıklamalarıdır. Onlara göre bu, anlamsız bir iddia olup bununla dinleyenin büyü yoluyla etkilenmesi amaçlanmıştır (XXIII, 98).","Nuzul":null,"AdiAyetSayisi":null,"Fazileti":null,"Konusu":null}