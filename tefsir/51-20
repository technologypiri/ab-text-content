{"SureId":51,"AyetStartId":20,"AyetEndId":21,"Ayets":[{"HasBesmele":false,"SureId":51,"AyetId":20,"Arabic":"وَفِي الْاَرْضِ اٰيَاتٌ لِلْمُوقِن۪ينَۙ","Meaning":"Sağlam düşünce ve inanç sahipleri için yeryüzünde açık kanıtlar vardır.","ArabicAyetNumber":"٢٠","MeaningAyetNumber":"20","MeaningVisible":true},{"HasBesmele":false,"SureId":51,"AyetId":21,"Arabic":"وَف۪ٓي اَنْفُسِكُمْۜ  اَفَلَا تُبْصِرُونَ","Meaning":"Hatta kendinizde de. Hiç görmüyor musunuz?","ArabicAyetNumber":"٢١","MeaningAyetNumber":"21","MeaningVisible":true}],"TefsirText":"Kur’ân-ı Kerîm insanın kendi varlık sebebi üzerinde düşünmesi için bazan ayrıntılara inerek  bazan da genel bakış sağlayarak onu ilâhî kudretin evrendeki işaretlerine dikkatle  bakmaya davet eder. Bu işaretleri iki ana grupta toplamak mümkündür: İnsanın kendi varlığındakiler ve dış âlemdekiler (özellikle bk. Fussılet 41/53). Cenâb-ı Allah’ın şuurlu varlıkları yaratmasındaki temel gayenin kendisine kulluk etmeleri olduğuna dair kapsamlı bir açıklamaya yer verilen bu sûrede de (bk. 56. âyet), aklını vicdanının kontrolü altında çalıştırabilen, muhâkeme gücünü iyi niyetle kullanabilen insanlar hem kendilerindeki  hem de yeryüzündeki sayısız kanıtlar üzerinde düşünmeye çağırılmaktadır. 20. âyette geçen ve “sağlam düşünce ve inanç sahipleri” diye çevirdiğimiz mûkınîn kelimesini müfessirler genellikle “ibret gözüyle bakıp sağlam bir düşünce ile kesin bir inanca ulaşanlar yahut bu yolla inançlarını pekiştirenler” şeklinde anlamışlardır. Zemahşerî bu bakışla iman arasındaki ilişkiyi özetle şöyle açıklar: Bunlar,  kesin delile  dayalı ve gerçeğe ulaştıran doğru yolu izleyen muvahhidlerdir (Allah’ın birliğine inananlar). Çünkü onlar basiret sahibidirler, ibret gözüyle ve derinlere nüfuz eden bir anlayışla bakarlar; bir kanıt gördüklerinde onun üzerinde nasıl fikir yürütüleceğini bilirler ve imanlarına iman katarlar (Taberî, XXVI, 204; Zemahşerî, IV, 28; İbn Atıyye, V, 175).","Nuzul":null,"AdiAyetSayisi":null,"Fazileti":null,"Konusu":null}