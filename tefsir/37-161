{"SureId":37,"AyetStartId":160,"AyetEndId":163,"Ayets":[{"HasBesmele":false,"SureId":37,"AyetId":160,"Arabic":"اِلَّا عِبَادَ اللّٰهِ الْمُخْلَص۪ينَ","Meaning":"Allah’ın samimi kulları başkadır (onlar gibi davranmazlar).","ArabicAyetNumber":"١٦٠","MeaningAyetNumber":"160","MeaningVisible":true},{"HasBesmele":false,"SureId":37,"AyetId":161,"Arabic":"فَاِنَّكُمْ وَمَا تَعْبُدُونَۙ","Meaning":"Siz ve taptıklarınız; hiçbiriniz onu (samimi kulu) Allah’a inancı hususunda saptıramazsınız.","ArabicAyetNumber":"١٦١","MeaningAyetNumber":"161-162","MeaningVisible":true},{"HasBesmele":false,"SureId":37,"AyetId":162,"Arabic":"مَٓا اَنْتُمْ عَلَيْهِ بِفَاتِن۪ينَۙ","Meaning":"Siz ve taptıklarınız; hiçbiriniz onu (samimi kulu) Allah’a inancı hususunda saptıramazsınız.","ArabicAyetNumber":"١٦٢","MeaningAyetNumber":"162","MeaningVisible":false},{"HasBesmele":false,"SureId":37,"AyetId":163,"Arabic":"اِلَّا مَنْ هُوَ صَالِ الْجَح۪يمِ","Meaning":"Ancak cehennemi boylayacak olan başka.","ArabicAyetNumber":"١٦٣","MeaningAyetNumber":"163","MeaningVisible":true}],"TefsirText":"Allah’ın ihlâslı, samimi kullarının önceki  âyetlerde ele alınan saçma inançlardan  uzak durduklarına  işaret edildikten sonra bâtıl ve temelsiz inançların  ve bu inançların  taraftarlarının,  gerçek müminler olan bu kullar üzerinde etkili olamayacağı, onların ayağını kaydıramayacağı; bu saptırma çabalarının ancak “cehennemi  boylayacaklar” üzerinde etkili olacağı bildirilmektedir. Bu âyetlerde bir yandan inkârcıların inananlar üzerindeki kötü emelleri kırılmak istenirken bir yandan da inananlara  moral ve metanet verilmekte,  aynı zamanda saptırıcılara karşı uyanık ve dirençli olmaları gerektiği ima edilmektedir.  Ehl-i Sünnet ve Mu‘tezile  âlimleri, bu âyetlere dayanarak kader ve irade hürriyeti konusunda yoğun bir tartışmaya girişmişler; özellikle bir kısım Ehl-i sünnet âlimleri, “Hiçbiriniz onu, Allah’a inancı hususunda saptıramazsınız; ancak cehennemi boylayacak olan başka” meâlindeki 162-163. âyetleri, kimlerin cehenneme gideceğinin “önceden” takdir ve tayin edilmiş olduğu şeklinde yorumlayarak bu âyetleri kendi kaderci görüşleri için kesin delil saymışlardır (bilgi için bk. Râzî, XXVI, 169-171). Ancak kader meselesiyle ilgili olarak  sadece belli âyetlere dayanmak suretiyle sonuç elde etmeye çalışmak son derece yanıltıcıdır. Zira Kur’ân-ı Kerîm’in bütünü dikkate alındığında hem küllî planda ilâhî irade, ilim ve kudretin  mutlak kuşatıcılığını hem insanın belli davranışlarını seçip yapmada bir ölçüde özgür bırakıldığını, bunun da yine Allah’ın küllî yasası içinde değerlendirilmesi gerektiğini görürüz. Kurân-ı Kerîm’in  Allah inancını ortaya koyan âyetleri, selim akla ve mümin kalbe, ilâhî kudret karşısındaki küçüklüğünü, aczini ve sınırlılığını hissettirir. Böylece insan, bu üstün kudretin  korumasına, inâyetine ve hidayetine muhtaç olduğunun bilincine varır. Öte yandan bir inanç, ahlâk ve aksiyon varlığı olarak insandan  söz eden âyetlere baktığımızda kendi aklî ve ahlâkî kapasitemizin farkına varır; bu âyetlerin bizi, Allah’a, hemcinslerimize, canlı ve cansız tabiata karşı nasıl bir tavır takınmamız gerektiği konusunda karar verme ve seçim yapma imkânına sahip, hür ve yükümlü varlık olarak değerlendirdiğini görürüz. Başka âyetler gibi konumuz olan âyetleri de Kur’an’ın bu bütüncül bakışını dikkate alarak kavramaya çalıştığımızda daha sağlıklı sonuçlar çıkarmamız ve onlardan kendimiz  için daha isabetli dersler almamız mümkün olur. 162. âyette geçen “onu” zamirini Allah’a ait kılarak, “Samimi kulları ile Allah’ın  arasını bozamazsınız” şeklinde çevirmek de mümkündür.","Nuzul":null,"AdiAyetSayisi":null,"Fazileti":null,"Konusu":null}