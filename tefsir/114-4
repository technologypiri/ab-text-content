{"SureId":114,"AyetStartId":1,"AyetEndId":6,"Ayets":[{"HasBesmele":true,"SureId":114,"AyetId":1,"Arabic":"قُلْ اَعُوذُ بِرَبِّ النَّاسِۙ","Meaning":"De ki: \"Cinlerden olsun insanlardan olsun, insanların kalplerine vesvese sokan sinsi şeytanın şerrinden insanların rabbine, insanların mâlik ve hâkimine, insanların mâbuduna sığınırım!\"","ArabicAyetNumber":"١","MeaningAyetNumber":"1-6","MeaningVisible":true},{"HasBesmele":false,"SureId":114,"AyetId":2,"Arabic":"مَلِكِ النَّاسِۙ","Meaning":"De ki: \"Cinlerden olsun insanlardan olsun, insanların kalplerine vesvese sokan sinsi şeytanın şerrinden insanların rabbine, insanların mâlik ve hâkimine, insanların mâbuduna sığınırım!\"","ArabicAyetNumber":"٢","MeaningAyetNumber":"2","MeaningVisible":false},{"HasBesmele":false,"SureId":114,"AyetId":3,"Arabic":"اِلٰهِ النَّاسِۙ","Meaning":"De ki: \"Cinlerden olsun insanlardan olsun, insanların kalplerine vesvese sokan sinsi şeytanın şerrinden insanların rabbine, insanların mâlik ve hâkimine, insanların mâbuduna sığınırım!\"","ArabicAyetNumber":"٣","MeaningAyetNumber":"3","MeaningVisible":false},{"HasBesmele":false,"SureId":114,"AyetId":4,"Arabic":"مِنْ شَرِّ الْوَسْوَاسِ الْخَنَّاسِۙ","Meaning":"De ki: \"Cinlerden olsun insanlardan olsun, insanların kalplerine vesvese sokan sinsi şeytanın şerrinden insanların rabbine, insanların mâlik ve hâkimine, insanların mâbuduna sığınırım!\"","ArabicAyetNumber":"٤","MeaningAyetNumber":"4","MeaningVisible":false},{"HasBesmele":false,"SureId":114,"AyetId":5,"Arabic":"اَلَّذ۪ي يُوَسْوِسُ ف۪ي صُدُورِ النَّاسِۙ","Meaning":"De ki: \"Cinlerden olsun insanlardan olsun, insanların kalplerine vesvese sokan sinsi şeytanın şerrinden insanların rabbine, insanların mâlik ve hâkimine, insanların mâbuduna sığınırım!\"","ArabicAyetNumber":"٥","MeaningAyetNumber":"5","MeaningVisible":false},{"HasBesmele":false,"SureId":114,"AyetId":6,"Arabic":"مِنَ الْجِنَّةِ وَالنَّاسِ","Meaning":"De ki: \"Cinlerden olsun insanlardan olsun, insanların kalplerine vesvese sokan sinsi şeytanın şerrinden insanların rabbine, insanların mâlik ve hâkimine, insanların mâbuduna sığınırım!\"","ArabicAyetNumber":"٦","MeaningAyetNumber":"6","MeaningVisible":false}],"TefsirText":"Allah Teâlâ insanları yaratıp maddî ve mânevî nimetleriyle  hem bedenen hem de ruhen beslediği, yetiştirdiği, eğittiği için kendi zâtını rab ismiyle anmıştır. Râgıb el-İsfahânî, “mâlik ve hâkim”  diye çevirdiğimiz 2. âyetteki melik kelimesini  özetle şöyle açıklar: Melik, emîr ve yasaklarla insan topluluğunu yöneten kişidir. Bu kelime özellikle akıllı varlıkları yöneten için kullanılır;  meselâ “insanların  meliki” denir, “eşyanın meliki” denmez (Müfredâtü’l-Kur’ân,  “mlk” md.). Yönetilen bütün insanlar  olunca kanunlarıyla,  buyruk  ve yasaklarıyla onların yöneticisi, mâlik ve hâkimi de Allah’tan başkası değildir. “Mâbud” diye çevirdiğimiz ilâhtan maksat da sadece kendisi ibadete lâyık olan Allah’tır (ilâh hakkında bilgi için bk. Bakara 2/163). Allah Teâlâ bütün mahlûkatın rabbi olduğu halde burada üç âyette de, “insanlar”ın tekrarlanarak vurgulanması, onların mahlûkatın en üstünü ve en şereflisi olduğuna işarettir. Ayrıca dünyada insanları yöneten hükümdarlar, krallar ve bunları tanrı sayıp tapan kavimler geçmişte görülmüştür, bugün de farklı boyut ve tezahürlerde görülebilmektedir.  Bu sebeple sûrede insanların rablerinin de, hükümdarlarının da, ilâhlarının da sadece Allah  olduğuna ve yalnızca O’na sığınmak, O’na tapmak, O’nun hükümranlığını tanımak gerektiğine dikkat çekilmiştir. “Şeytan” diye çevirdiğimiz vesvâs kelimesi, vesveseden türemiş, aşırılık ifade eden bir sıfat olup  “çokça  vesvese veren” demektir. Vesvese “şüphe, tereddüt, kuruntu, gizli söz, kişinin içinden geçen düşünce” demektir; terim olarak, “zihinde irade dışı beliren ve kişiyi kötü ya da faydasız bir düşünce ve davranışa sürükleyen kaynağı belirsiz fikir, şüphe ve kuruntu”  anlamına gelir. Bir kimseye böyle bir düşünceyi telkin etmeye de “vesvese vermek”  denir.  Vesvese genel olarak insanı  kötü,  din ve ahlâk dışı davranışlara yönelten bir iç itilme olarak hissedilir. Bu anlamdaki vesvesenin kaynağı şeytandır. Nitekim  birçok âyette şeytanın insana vesvese verdiği ifade edilmiştir (meselâ bk. A‘râf 7/20; Tâhâ 20/120). Kötülük sembolü olan şeytan, gerçek bir varlığa sahip olmakla birlikte onun insan üzerindeki etkisini psikolojik yolla gerçekleştirdiği düşünülmektedir (geniş bilgi için bk. Hayati Hökelekli,  “Vesvese”, İFAV Ans., IV, 458). Vesvesenin bir diğer kaynağı ise kişinin nefsidir; Kaf sûresinin 16. âyeti de bunu ifade etmektedir.  Vesvâs kelimesi hem insanlara vesvese veren görünmez şeytanı hem de insanları yoldan çıkarmak ve onlara kötülük  yaptırmak için gizlice tuzak kuran insan şeytanlarını, şeytan karakterli insanları ifade eder. “Sinsi” diye tercüme ettiğimiz hannâs kelimesi  ise “gizli hareket eden ve geride kalmayı âdet haline getiren” anlamında bir sıfattır.  Sûrede cin ve insan şerrinden Allah’a sığınmayı isteyen buyruk, bizce belirsiz bir kaynaktan  veya içimizden  gelen arzu, duygu ve düşünceler karşısında uyanık olmayı, bunları akıl, vicdan ve dinî değerler süzgecinden geçirmeyi de içermektedir.  Son âyet-i kerîmeden de anlaşıldığı üzere insanları aldatmaya ve doğru yoldan saptırmaya çalışan iki tür şeytan vardır: Birincisi cin şeytanlarıdır ki bunlar insanların içine vesvese düşürerek onları yanlış yola sürüklemek isterler. Her insanın, kendisini  kötülüklere sürüklemeye, kötü işleri onun gözünde güzel göstermeye çalışan bir şeytanı vardır. Nitekim Hz. Peygamber, her insanın kendine ait bir cini (şeytanı) bulunduğunu bildirmiştir (Dârimî, “Rikak”, 25; Müsned, I, 385). Başka bir hadiste de “Şeytan âdemoğlunun kan damarlarında dolaşır” buyurulur (bk. Buhârî, “Ahkâm”,  21). İnsanları doğru yoldan saptıran diğer şeytan ise insan şeytanlarıdır. Bunlar, gerçeklik ve değer ölçülerini kaybetmiş, kendilerini nefsânî haz ve arzuların akıntısına kaptırmış, bu mânada şeytanın esiri olmuş insanlardır.  Bunlar insana çoğu zaman sureti haktan görünerek yaklaşır ve insanı sonu hüsranla  biten  davranışlara yöneltirler. “Ey rabbimiz!  Bize bu dünyada da nimet, güzellik ve iyilik ver, öteki dünyada da nimet, güzellik ve iyilik ver” (Bakara 2/201). “Orada  onların  duaları,  ‘Sen bütün noksan sıfatlardan  uzaksın Allah’ım!’, karşılıklı iyi dilekleri de ‘selâm’ şeklinde olacaktır. Duaları ise ‘Âlemlerin rabbi olan Allah’a hamdolsun’ diyerek son bulur”  (Yûnus 10/10). Yüce kelâmının   tefsiri için ortaya  konan bu mütevazi  çalışmanın tamamlanmasına muvaffak kıldığından dolayı Cenab-ı Allah’a hamdediyor, kusurlarımızı bağışlaması  için engin rahmetine sığınıyor,  bu eseri yararlı ve feyizli  kılmasını niyaz ediyoruz. HEYET","Nuzul":"Mushaftaki  sıralamada yüz ondördüncü  ve son, iniş sırasına göre yirmi birinci sûredir. Felak sûresinden sonra, İhlâs sûresinden önce Mekke’de inmiştir. Felak sûresinin Medine’de indiğini söyleyenler Nâs sûresi için de aynı şeyi söylemişlerdir (bk. Şevkânî, V, 620; İbn Âşûr, XXX,631). ","AdiAyetSayisi":"Sûre adını ilk âyetinde geçen ve “insanlar” anlamına gelen nâs kelimesinden almıştır. Ayrıca “Kul  eûzû bi rabbi’n-nâs” ve Felak sûresiyle birlikte “Muavvizeteyn, Mukaşkışeteyn” adlarıyla da anılmaktadır. ","Fazileti":null,"Konusu":"Sûrede sinsice kötülüğe sürükleyen cinlerin ve insanların  şerrinden Allah’a sığınılması öğütlenmektedir."}