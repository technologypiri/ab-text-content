{"SureId":54,"AyetStartId":9,"AyetEndId":17,"Ayets":[{"HasBesmele":false,"SureId":54,"AyetId":9,"Arabic":"كَذَّبَتْ قَبْلَهُمْ قَوْمُ نُوحٍ فَـكَذَّبُوا عَبْدَنَا وَقَالُوا مَجْنُونٌ وَازْدُجِرَ","Meaning":"Bunlardan önce Nûh’un kavmi de (peygamberlerini) yalancılıkla itham etmişti. O kulumuzu yalancı saydılar, \"Delinin biri!\" dediler ve o görevinden alıkondu.","ArabicAyetNumber":"٩","MeaningAyetNumber":"9","MeaningVisible":true},{"HasBesmele":false,"SureId":54,"AyetId":10,"Arabic":"فَدَعَا رَبَّهُٓ  اَنّ۪ي مَغْلُوبٌ فَانْتَصِرْ","Meaning":"Bunun üzerine Nûh, \"Artık yenik düştüm; yardımını esirgeme!\" diye rabbine yalvardı.","ArabicAyetNumber":"١٠","MeaningAyetNumber":"10","MeaningVisible":true},{"HasBesmele":false,"SureId":54,"AyetId":11,"Arabic":"فَفَتَحْنَٓا اَبْوَابَ السَّمَٓاءِ بِمَٓاءٍ مُنْهَمِرٍۘ","Meaning":"Hemen göğün kapılarını bardaktan boşanırcasına inen bir yağmura açtık.","ArabicAyetNumber":"١١","MeaningAyetNumber":"11","MeaningVisible":true},{"HasBesmele":false,"SureId":54,"AyetId":12,"Arabic":"وَفَجَّرْنَا الْاَرْضَ عُيُوناً فَالْتَقَى الْمَٓاءُ عَلٰٓى اَمْرٍ قَدْ قُدِرَۚ","Meaning":"Yerden de sular fışkırttık; derken sular önceden belirlenmiş bir iş için birleşti.","ArabicAyetNumber":"١٢","MeaningAyetNumber":"12","MeaningVisible":true},{"HasBesmele":false,"SureId":54,"AyetId":13,"Arabic":"وَحَمَلْنَاهُ عَلٰى ذَاتِ اَلْوَاحٍ وَدُسُرٍۙ","Meaning":"Onu tahtalar ve mıhlarla yapılmış gemide taşıdık.","ArabicAyetNumber":"١٣","MeaningAyetNumber":"13","MeaningVisible":true},{"HasBesmele":false,"SureId":54,"AyetId":14,"Arabic":"تَجْر۪ي بِاَعْيُنِنَاۚ جَزَٓاءً لِمَنْ كَانَ كُفِرَ","Meaning":"Gözetim ve korumamız altında akıp gidiyordu, kendisine inanılmamış olan o kulumuza bir mükâfat olmak üzere.","ArabicAyetNumber":"١٤","MeaningAyetNumber":"14","MeaningVisible":true},{"HasBesmele":false,"SureId":54,"AyetId":15,"Arabic":"وَلَقَدْ تَرَكْنَاهَٓا اٰيَةً فَهَلْ مِنْ مُدَّكِرٍ","Meaning":"Andolsun, bunu bir ibret levhası olarak bıraktık; ibret alacak yok mu?","ArabicAyetNumber":"١٥","MeaningAyetNumber":"15","MeaningVisible":true},{"HasBesmele":false,"SureId":54,"AyetId":16,"Arabic":"فَـكَيْفَ كَانَ عَذَاب۪ي وَنُذُرِ","Meaning":"Azabım ve uyarılarım nasılmış görün!","ArabicAyetNumber":"١٦","MeaningAyetNumber":"16","MeaningVisible":true},{"HasBesmele":false,"SureId":54,"AyetId":17,"Arabic":"وَلَقَدْ يَسَّرْنَا الْقُرْاٰنَ لِلذِّكْرِ فَهَلْ مِنْ مُدَّكِرٍ","Meaning":"Andolsun ki Kur’an’ı düşünülsün diye kolaylaştırdık. Düşünecek yok mu?","ArabicAyetNumber":"١٧","MeaningAyetNumber":"17","MeaningVisible":true}],"TefsirText":"Peygamberlerin yalancılıkla itham edilip türlü eziyetlere mâruz bırakıldıkları  konusunda Hz. Nûh’un hayatı önemli bir örnek teşkil etmektedir ve Kur’an  onun verdiği mücadeleyi oldukça ayrıntılı biçimde değişik vesilelerle gözler önüne sermiştir (Hz. Nûh ve tûfan hakkında bk. Yûnus 10/71-73; Hûd 11/25-49; Nûh 71/1-28). 12. âyetin son kısmında Nûh kavminin tûfan ile helâk edileceği yönündeki ilâhî takdire veya gökten inen sularla yerden fışkıranların birbirine denk olduğuna değinildiği yorumları yapılmıştır. Sonuncu yoruma göre bu kısmı, “Böylece sular önceden belirlenmiş ölçüye göre birleşti” şeklinde çevirmek mümkündür (Şevkânî, V, 142; Elmalılı, VII, 4641). 13. âyette gemi kavramı kullanılmadan niteliklerine değinilmiştir; başka âyetlerde bu anlama gelen fülk kelimesi geçmektedir. Burada gemiyi anlatmak üzere hangi maddelerden imal edildiği bilgisinin verilmesinde,  Nûh’a hazır bir gemi gönderilmiş olmayıp onun tarafından yapıldığına, daha önce bu işi bilmediği halde ilâhî vahiy ile bunun kendisine öğretilmiş olduğuna işaret vardır (İbn Âşûr, XXVII, 184). “Mıhlar” diye çevrilen düsür kelimesinin tekili olan disâr, “eğser, geminin tahtalarını birbirine bağlayan râbıta, kenet, perçin veya halat” anlamlarına  da gelir (Elmalılı, VII, 4641).  17. âyette geçen ve “Andolsun ki Kur’an’ı düşünülsün diye kolaylaştırdık. Düşünecek yok mu?” diye çevrilen ifade 22, 32, 40. âyetlerde de aynen yer almakta, böylece Kur’an’ın  üzerinde düşünülüp öğüt alınacak bir kitap olduğu, onun bu aydınlatıcı özelliğini önceki kavimlere dair verdiği örneklerle  daha da canlı duruma getirdiği halde muhataplarınca gösterilen duyarsızlığa vurgu yapılıp bu tutum kınanmaktadır (Zemahşerî, IV, 46). Bu âyetteki “düşünecek” diye çevrilen müddekir kelimesini “ibret alan, öğüt alan, ders çıkaran” şeklinde de tercüme etmek mümkündür. “Düşünecek yok mu?” cümlesi, “Hayırlı olanı isteyen var mı ki yardım edilsin!” mânasıyla da açıklanmıştır (Taberî, XXVII, 96-97). Öte yandan buradaki “kolaylaştırma” anlamına gelen lafızdan hareketle Kur’an’ın kendine  özgü ifade özellikleri, anlaşılma ve ezberlenmesinin  kolay oluşu gibi hususlar üzerinde durulmuştur (meselâ bk. İbn Âşûr, XXVII, 187-190).","Nuzul":null,"AdiAyetSayisi":null,"Fazileti":null,"Konusu":null}