{"SureId":15,"AyetStartId":86,"AyetEndId":86,"Ayets":[{"HasBesmele":false,"SureId":15,"AyetId":86,"Arabic":"اِنَّ رَبَّكَ هُوَ الْخَلَّاقُ الْعَل۪يمُ","Meaning":"İyi bilesin ki rabbin, evet O, muhakkak sûrette eşsiz yaratıcıdır, her şeyi bilmektedir.","ArabicAyetNumber":"٨٦","MeaningAyetNumber":"86","MeaningVisible":true}],"TefsirText":"Hz. Peygamber’den  sabırlı  ve hoşgörülü olmasını isteyen âyetin ardından yüce Allah’ın  eşsiz ve kesintisiz  yaratıcılığı ve bilgisi hatırlatılmakta; bu suretle, dolaylı olarak Resûlullah’ın,  inkârcılar kendisini dinlememekte  direniyorlar diye hoşgörülü  tutumunu değiştirip sertleşmemesi istenmektedir.  Çünkü Peygamber’in görevi ve sorumluluğu peygamberlik ahlâkına uygun bir incelik ve güzellikte Hakk’ın hükümlerini tebliğ etmektir; gerisi her şeyi yapıp yaratan, bilip gözeten Allah’a aittir (Taberî, XIV, 51). İbn Âşûr’a göre (XIV, 78) burada, yüce Allah’ın bu inkârcı topluluk arasından ve onların soyundan Peygamber’e candan dost olacak yeni bir nesil yaratacağına dair bir müjde anlamı da sezilmektedir. Nitekim  bu müjde kısa zamanda gerçek olmuş; Allah Teâlâ, başlangıçta Hz. Peygamber’in  amansız düşmanı olan kesimden  veya onların çocuklarından mallarını ve canlarını Allah ve resulünün  yoluna adayan iman ve vefa âbidesi bir topluluk meydana getirmiştir.","Nuzul":null,"AdiAyetSayisi":null,"Fazileti":null,"Konusu":null}