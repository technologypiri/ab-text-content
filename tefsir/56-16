{"SureId":56,"AyetStartId":11,"AyetEndId":26,"Ayets":[{"HasBesmele":false,"SureId":56,"AyetId":17,"Arabic":"يَطُوفُ عَلَيْهِمْ وِلْدَانٌ مُخَلَّدُونَۙ","Meaning":"Çevrelerinde kaynaktan doldurulmuş testiler, ibrikler ve kadehlerle sonsuza dek hizmet sunacak gençler dolaşır.","ArabicAyetNumber":"١٧","MeaningAyetNumber":"17-18","MeaningVisible":true},{"HasBesmele":false,"SureId":56,"AyetId":18,"Arabic":"بِاَكْوَابٍ وَاَبَار۪يقَ وَكَأْسٍ مِنْ مَع۪ينٍۙ","Meaning":"Çevrelerinde kaynaktan doldurulmuş testiler, ibrikler ve kadehlerle sonsuza dek hizmet sunacak gençler dolaşır.","ArabicAyetNumber":"١٨","MeaningAyetNumber":"18","MeaningVisible":false},{"HasBesmele":false,"SureId":56,"AyetId":19,"Arabic":"لَا يُصَدَّعُونَ عَنْهَا وَلَا يُنْزِفُونَۙ","Meaning":"Bundan dolayı ne baş ağrısına tutulurlar ne de sarhoş olurlar.","ArabicAyetNumber":"١٩","MeaningAyetNumber":"19","MeaningVisible":true},{"HasBesmele":false,"SureId":56,"AyetId":20,"Arabic":"وَفَاكِهَةٍ مِمَّا يَتَخَيَّرُونَۙ","Meaning":"Beğendikleri meyvelerle,","ArabicAyetNumber":"٢٠","MeaningAyetNumber":"20","MeaningVisible":true},{"HasBesmele":false,"SureId":56,"AyetId":21,"Arabic":"وَلَحْمِ طَيْرٍ مِمَّا يَشْتَهُونَۜ","Meaning":"Ve canlarının çektiği kuş etleriyle.","ArabicAyetNumber":"٢١","MeaningAyetNumber":"21","MeaningVisible":true},{"HasBesmele":false,"SureId":56,"AyetId":22,"Arabic":"وَحُورٌ ع۪ينٌۙ","Meaning":"Güzel gözlü hûriler;","ArabicAyetNumber":"٢٢","MeaningAyetNumber":"22","MeaningVisible":true},{"HasBesmele":false,"SureId":56,"AyetId":23,"Arabic":"كَاَمْثَالِ اللُّؤْلُؤِ۬ الْمَكْنُونِۚ","Meaning":"Saklı inciler misali.","ArabicAyetNumber":"٢٣","MeaningAyetNumber":"23","MeaningVisible":true},{"HasBesmele":false,"SureId":56,"AyetId":24,"Arabic":"جَزَٓاءً بِمَا كَانُوا يَعْمَلُونَ","Meaning":"Yaptıklarının karşılığı olarak.","ArabicAyetNumber":"٢٤","MeaningAyetNumber":"24","MeaningVisible":true},{"HasBesmele":false,"SureId":56,"AyetId":25,"Arabic":"لَا يَسْمَعُونَ ف۪يهَا لَغْواً وَلَا تَأْث۪يماًۙ","Meaning":"Orada ne boş bir söz işitirler ne de günaha sokacak bir şey.","ArabicAyetNumber":"٢٥","MeaningAyetNumber":"25","MeaningVisible":true},{"HasBesmele":false,"SureId":56,"AyetId":26,"Arabic":"اِلَّا ق۪يلاً سَلَاماً سَلَاماً","Meaning":"Sadece şu söz: \"Size esenlikler, size mutluluklar!\"","ArabicAyetNumber":"٢٦","MeaningAyetNumber":"26","MeaningVisible":true}],"TefsirText":"“Mukarrebûn” (Allah’a en yakın  olanlar) diye nitelenen “es-sâbikûne’s-sâbikûn” (önde olanlar, o önde olanlar) grubu ile “Allah ve resulüne ilk iman edenler, ilk muhacirler, iki kıbleye doğru da namaz kılmış sahâbîler” şeklinde belirli kimselerin kastedildiği yorumları yapılmış olmakla  beraber,  İbn Atıyye esasen âyetin dünyada iken  iyilik yapma ve kötülüklerden  sakınma hususunda öncü konumunda olan ve âhiret mutluluğunda da en önde olmayı hak eden bütün insanları  kapsadığını belirtir (diğer yorumlarla birlikte bk. Taberî, XXVII, 170-171; İbn Atıyye, V, 240; Şevkânî, V, 172).  13. âyette geçen ve “çoğu” diye tercüme edilen sülle kelimesi  “az olsun çok olsun insan topluluğu”nu ifade eden bir kelimedir. Buna göre âyeti “bir kısmı öncekilerdendir” şeklinde çevirmek mümkündür. Fakat sonrakilerden söz eden 14. âyette “birazı” dendiği için buna da “çoğu” anlamı verilmiştir. Burada Kur’an’ın  muasırları ve sonrasını  kapsayan bir tasniften söz edildiği kabul edilirse, “sâbikûn”dan çoğunun öncekilerden olduğunu izah kolaylaşır; zira bu grubun öncüleri sahâbe-i kirâmdır. Bu tasnifin geçmiş ümmetleri de kapsadığı kabul edildiğinde ise, gelip geçmişlerden “sâbikûn”un çokluğu, bütün peygamberleri içine almasıyla izah edilebilir (İbn Atıyye, V, 241).  15-26. âyetlerde ve daha sonra da 28-37. âyetlerde cennet nimetiyle ödüllendirilecek  ve onurlandırılacak kimseleri bekleyen hayata ilişkin canlı tasvirlere yer verilmektedir.  17. âyette, dünyadaki  tasavvurlarımıza göre hatıra gelebilecek bir soruya cevap verilmekte; cennette dünyada olduğu gibi bir kısım insanların diğerlerine hizmet vermesinin söz konusu olmayacağı, cennetle ödüllendirilen  herkesin “hizmet edilen” konumunda bulunacağı, ikramları sunmak üzere –sonsuza dek genç kalacak– hizmetçiler  tahsis edileceği bildirilmektedir (başka yorumlarla birlikte bk. Şevkânî, V, 173-174). 19. âyetteki cennet içkilerinin içenlere baş ağrısı vermeyeceğine dair ifade “toplantıları dağıtılmaz, ağızlarının tadını kaçıracak bir durumla karşılaşmazlar”, aynı içkinin sarhoşluk vermeyeceğine dair ifade ise “içtikleri tükenmez” mânalarıyla da açıklanmıştır (İbn Atıyye, V, 242; cennet ve nimetleri hakkında bilgi ve değerlendirme için bk. Bakara 2/25; Zuhruf 43/68-73; M. Süreyya Şahin-Bekir Topaloğlu, “Cennet”, DİA, VII, 374-386).","Nuzul":null,"AdiAyetSayisi":null,"Fazileti":null,"Konusu":null}