{"SureId":100,"AyetStartId":6,"AyetEndId":8,"Ayets":[{"HasBesmele":false,"SureId":100,"AyetId":6,"Arabic":"اِنَّ الْاِنْسَانَ لِرَبِّه۪ لَكَنُودٌۚ","Meaning":"İnsan, rabbine karşı pek nankördür.","ArabicAyetNumber":"٦","MeaningAyetNumber":"6","MeaningVisible":true},{"HasBesmele":false,"SureId":100,"AyetId":7,"Arabic":"وَاِنَّهُ عَلٰى ذٰلِكَ لَشَه۪يدٌۚ","Meaning":"Şüphesiz buna kendisi de şahittir;","ArabicAyetNumber":"٧","MeaningAyetNumber":"7","MeaningVisible":true},{"HasBesmele":false,"SureId":100,"AyetId":8,"Arabic":"وَاِنَّهُ لِحُبِّ الْخَيْرِ لَشَد۪يدٌۜ","Meaning":"O, mal sevgisine aşırı derecede kapılmıştır.","ArabicAyetNumber":"٨","MeaningAyetNumber":"8","MeaningVisible":true}],"TefsirText":"Burada “insan” kavramıyla genel olarak insan türünün kastedildiği, çünkü bütün insanlarda bu tür olumsuz özelliklerin  az çok bulunduğu belirtildiği gibi (bk. İbn Âşûr, XXX, 502-503),  özellikle  hidayetten nasibini alamamış insanların söz konusu olduğu da söylenmiştir. Râzî, bu ikinci yorumun çoğunluğun görüşü olduğunu belirtir (XXXII, 67). Bu âyetler, söz konusu insanların  tabiatlarına  yerleşmiş bulunan Allah’ın nimetlerine karşı nankörlük, kadir bilmezlik, mal biriktirmeye düşkünlük  ve nimetin şükrünü yerine getirme vecîbesini umursamama gibi olumsuz özellikleri  ortaya koymaktadır. 6. âyetteki kenûd kelimesinin bir hadiste şöyle açıklandığı rivayet edilir: “Öyle bir nankördür ki yalnız başına yer, kölesini döver, malî görevlerini yerine getirmez” (Taberî, XXX, 180). 7. âyet insanın kendisinin  de bu nankörlüğünün farkında olduğunu, buna bizzat kendi vicdanının da tanıklık ettiğini belirtmektedir. Âyete “Şüphesiz buna Allah şahittir” mânası da verilmiştir (Taberî, XXX, 180). Bu takdirde  âyet Allah’ın  verdiği nimete karşı nankörlük edenler için bir uyarı anlamı taşır. Fakat birinci mâna bağlama daha uygundur. Âyete ayrıca “Nankör  kişi âhirette kendi aleyhine şahitlik edecektir” şeklinde de mâna verilebilir (Elmalılı, IX, 6021). “Mal” diye tercüme ettiğimiz 8. âyetteki hayır kelimesini  Râgıb el-İsfahânî, “akıl, adalet, fazilet, faydalı nesne vb. genellikle insanların rağbet ettiği şey” şeklinde tarif etmiştir (Müfredâtü’l-Kur’an, “hyr” md.). Eski Araplar’da kelime sıklıkla “mal” ve özellikle  “at” anlamında kullanılmaktaydı. Burada da “çok mal, servet” mânasında kullanılmıştır.","Nuzul":null,"AdiAyetSayisi":null,"Fazileti":null,"Konusu":null}