{"SureId":78,"AyetStartId":31,"AyetEndId":36,"Ayets":[{"HasBesmele":false,"SureId":78,"AyetId":31,"Arabic":"اِنَّ لِلْمُتَّق۪ينَ مَفَازاًۙ","Meaning":"İtaatsizlikten sakınmış olanlar için artık murada erme zamanıdır.","ArabicAyetNumber":"٣١","MeaningAyetNumber":"31","MeaningVisible":true},{"HasBesmele":false,"SureId":78,"AyetId":32,"Arabic":"حَدَٓائِقَ وَاَعْنَاباًۙ","Meaning":"Bahçeler, üzüm bağları;","ArabicAyetNumber":"٣٢","MeaningAyetNumber":"32","MeaningVisible":true},{"HasBesmele":false,"SureId":78,"AyetId":33,"Arabic":"وَكَوَاعِبَ اَتْرَاباًۙ","Meaning":"Gencecik yaşıt kızlar;","ArabicAyetNumber":"٣٣","MeaningAyetNumber":"33","MeaningVisible":true},{"HasBesmele":false,"SureId":78,"AyetId":34,"Arabic":"وَكَأْساً دِهَاقاًۜ","Meaning":"İçki dolu kadehler.","ArabicAyetNumber":"٣٤","MeaningAyetNumber":"34","MeaningVisible":true},{"HasBesmele":false,"SureId":78,"AyetId":35,"Arabic":"لَا يَسْمَعُونَ ف۪يهَا لَغْواً وَلَا كِذَّاباًۚ","Meaning":"Orada ne boş bir söz ne de yalan işitirler.","ArabicAyetNumber":"٣٥","MeaningAyetNumber":"35","MeaningVisible":true},{"HasBesmele":false,"SureId":78,"AyetId":36,"Arabic":"جَزَٓاءً مِنْ رَبِّكَ عَطَٓاءً حِسَاباًۙ","Meaning":"Bunlar rabbinin bol bol lutfettiği karşılıktır, bağıştır.","ArabicAyetNumber":"٣٦","MeaningAyetNumber":"36","MeaningVisible":true}],"TefsirText":"Yeri geldikçe belirtildiği, özellikle bir kutsî hadiste de ifade buyurulduğu üzere, 31. âyette “müttakiler” şeklinde anılan itaatkâr müminler için âhirette hazırlanan nimetler,  lutuf ve ikramlar “gözlerin görmediği, kulakların işitmediği ve hiçbir beşer aklının  tam olarak tasavvur edemeyeceği türdendir” (Buhârî, “Tevhîd”, 35; Müslim, “Îmân”, 312). Çünkü bütünüyle  âhiret gayb alanıdır;  gaybı da Allah’tan  başkası bilemez (bk. Bakara 2/3). Bununla birlikte, Allah Teâlâ, kullarının uhrevî nimetlere dair yaklaşık bir fikir edinmelerini sağlamak ve onlarda bir arzu uyandırmak için, birçok âyette olduğu gibi burada da idrak ve anlama gücüne göre temsilî bir anlatımla bu dünyada en çok ihtiyaç duydukları, arzuladıkları,  sevdikleri  nesneler ve hazlardan örnekler  vermiştir. Bu anlatımda Kur’an’ın ilk muhataplarının beklentilerinin  dikkate alındığı da söylenebilir, kezâ bu anlatımdan, âhirette cennete girmeyi hak eden her bir insana, dünyadaki ameline zihnî ve ruhî kemaline, mutluluk anlayışına ve beklentisine göre neleri istiyor ve bekliyorsa onların verileceği sonucunu çıkarmak da mümkündür  (bk. Fussılet 41/30-33).  “Bunlar rabbinin bol bol lutfettiği karşılıktır, bağıştır” diye tercüme ettiğimiz 36. âyete, “Bunlar  rabbinden,  amellerine  göre hesap ve takdir edilmiş bolca mükâfatlardır” şeklinde de mâna verilmiştir (İbn Âşûr, XXX, 47-48).  Burada kapalı bir şekilde ifade edilmiş olan amellerin karşılığının, başka âyetlerde Allah’ın lutfu olarak on katı (En‘âm 6/160), 700 katı (Bakara 2/261), hatta hesapsız (Zümer 39/10) bir şekilde kat kat verileceği bildirilmiştir. 26. âyette azgınlara verilecek cezanın dünyada yaptıklarına uygun bir karşılık olduğu bildirilmişti. Burada da müminlerin yaptıklarına karşılık olarak verilecek ödülün Allah’ın bolca lutfu ve bağışı olduğu belirtilmektedir. 36. âyette müminlere âhirette verilecek nimetlerin niceliğini bildiren hisâben kelimesi, “çok, bol bol, yeter deyinceye kadar” şeklinde yorumlandığı gibi, “yeterli, kâfi miktarda, amellerin miktarına göre, hak edişe göre” şeklinde de açıklanmıştır. Ancak meâlde biz, kısmen birbirinden farklı olan bu iki yorumdan ilkini tercih ettik. Çünkü ödülün, amellere göre kat kat fazlasıyla, hatta hesapsız verileceğini bildiren âyetler de vardır (Bakara 2/261; Zümer 39/10; Gåfir 40/40) ve bu âyetlerde ahirette ödüllerin  hak edişe göre ölçülü değil, Allah’ın razı olduğu kullarına, ölçüye ve hesaba sığmaz lutufları olarak verileceği belirtilmektedir.","Nuzul":null,"AdiAyetSayisi":null,"Fazileti":null,"Konusu":null}