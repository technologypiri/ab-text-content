{"SureId":28,"AyetStartId":10,"AyetEndId":13,"Ayets":[{"HasBesmele":false,"SureId":28,"AyetId":10,"Arabic":"وَاَصْبَحَ فُؤٰادُ اُمِّ مُوسٰى فَارِغاًۜ اِنْ كَادَتْ لَتُبْد۪ي بِه۪ لَوْلَٓا اَنْ رَبَطْنَا عَلٰى قَلْبِهَا لِتَكُونَ مِنَ الْمُؤْمِن۪ينَ","Meaning":"Mûsâ’nın annesinin yüreği ise yalnızca çocuğuyla meşguldü. Eğer, inanıp güvenen biri olması için onun kalbini pekiştirmemiş olsaydık neredeyse işi meydana çıkaracaktı.","ArabicAyetNumber":"١٠","MeaningAyetNumber":"10","MeaningVisible":true},{"HasBesmele":false,"SureId":28,"AyetId":11,"Arabic":"وَقَالَتْ لِاُخْتِه۪ قُصّ۪يهِۘ فَبَصُرَتْ بِه۪ عَنْ جُنُبٍ وَهُمْ لَا يَشْعُرُونَۙ","Meaning":"Mûsâ’nın ablasına, \"Onu izle\" dedi. O da ötekiler farkına varmadan uzaktan kardeşini gözetledi.","ArabicAyetNumber":"١١","MeaningAyetNumber":"11","MeaningVisible":true},{"HasBesmele":false,"SureId":28,"AyetId":12,"Arabic":"وَحَرَّمْنَا عَلَيْهِ الْمَرَاضِعَ مِنْ قَبْلُ فَقَالَتْ هَلْ اَدُلُّكُمْ عَلٰٓى اَهْلِ بَيْتٍ يَكْفُلُونَهُ لَكُمْ وَهُمْ لَهُ نَاصِحُونَ","Meaning":"Biz önceden onun, başka sütanneleri kabul etmesini engellemiştik. Bunun üzerine ablası, \"Sizin adınıza onun bakımını üstlenecek, üzerine titreyecek bir aile bulayım mı?\" dedi.","ArabicAyetNumber":"١٢","MeaningAyetNumber":"12","MeaningVisible":true},{"HasBesmele":false,"SureId":28,"AyetId":13,"Arabic":"فَرَدَدْنَاهُ اِلٰٓى اُمِّه۪ كَيْ تَقَرَّ عَيْنُهَا وَلَا تَحْزَنَ وَلِتَعْلَمَ اَنَّ وَعْدَ اللّٰهِ حَقٌّ وَلٰكِنَّ اَكْثَرَهُمْ لَا يَعْلَمُونَ۟","Meaning":"Böylelikle biz annesinin gönlü rahatlasın, gam çekmesin ve Allah’ın vaadinin gerçek olduğunu bilsin diye onu annesine geri verdik; fakat oradakilerin çoğu bunu bilmiyorlardı.","ArabicAyetNumber":"١٣","MeaningAyetNumber":"13","MeaningVisible":true}],"TefsirText":"Öte yandan Mûsâ’nın annesinin üzüntüden aklı başından gitmiş, ne olup bittiğinden haber alamadığı için dehşete kapılmıştı. Haber almak için gösterdiği telâş sebebiyle neredeyse durumu  ifşa edecekti, fakat Allah gönlünü pekiştirdi, ona sabretme gücü verdi ve sonunda çocuğuna kavuşacağı inancında karar kıldı. Anne, kızına gelişmeleri uzaktan takip etmesini söylemişti. O da hemen nehrin kenarında kardeşinin peşine düşmüş, Firavun’un adamlarına hissettirmeden, Mûsâ’nın Firavun’un sarayına götürülüşünü izlemişti.  Firavun’un hanımı çocuğa sütanne aramaya başladı; ancak Allah Teâlâ izin vermediği için Mûsâ saraya getirilen kadınlardan hiçbirinin memesini emmedi.  Bu hususun 12. âyette, “Biz önceden onun, başka sütanne kabul etmesini engellemiştik” şeklinde ifade buyurulması, olayın tesadüfî bir gelişme olmayıp ilâhî irade tarafından özel olarak planlandığını göstermektedir. Durumu öğrenen ablası emzikli  bir kadın olarak “annesini” tavsiye etti; teklifi kabul edildi ve Mûsâ emzirilmek üzere annesine iade edildi (Tevrat’a göre Mûsâ’yı nehirde  bulan ve onu emzirmesi için annesine veren, Firavun’un kızıdır; bk. Çıkış, 2/5). Emzirme süresi bitince Mûsâ tekrar Firavun ailesine teslim edildi. Firavun, kendi ailesi içinde büyütülüp yetiştirilen çocuğun kendi yolundan gidecek ve ona mutluluk verecek bir evlât olacağını düşünmüştü. Genellikle ilgi ve eğitim bu sonucu verebilirdi, fakat Allah,  Mûsâ vasıtasıyla Firavun’un zulmüne son vermek istiyordu ve sonunda O’nun  muradı gerçekleşti.","Nuzul":null,"AdiAyetSayisi":null,"Fazileti":null,"Konusu":null}