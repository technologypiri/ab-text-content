{"SureId":23,"AyetStartId":10,"AyetEndId":11,"Ayets":[{"HasBesmele":false,"SureId":23,"AyetId":10,"Arabic":"اُو۬لٰٓئِكَ هُمُ الْوَارِثُونَۙ","Meaning":"İşte vâris olacaklar bunlardır;","ArabicAyetNumber":"١٠","MeaningAyetNumber":"10","MeaningVisible":true},{"HasBesmele":false,"SureId":23,"AyetId":11,"Arabic":"اَلَّذ۪ينَ يَرِثُونَ الْفِرْدَوْسَۜ هُمْ ف۪يهَا خَالِدُونَ","Meaning":"Firdevs cennetine vâris olacaklar ve orada onlar ebedî kalacaklardır.","ArabicAyetNumber":"١١","MeaningAyetNumber":"11","MeaningVisible":true}],"TefsirText":"Firdevs kelimesinin menşei ve anlamı hakkında çeşitli görüşler ileri sürülmüştür. Araplar’ın bu kelimeyi İslâm’dan önce de kullandıkları söylenmektedir. Kelimenin aslının Pehlevîce (Eski Farsça) “etrafı duvarla çevrili yer” anlamında pairi-daeza olduğu, bunun paradeisos şeklinde Grekçe’ye, oradan da firdevs şeklinde Arapça’ya geçtiği söylenmektedir. İslâmî kaynaklarda firdevs kelimesi cennetin tamamı veya bir bölümü için kullanılmaktadır. Cennetin ortası ya da en yüksek yeri olduğuna dair değişik rivayetler vardır (bilgi için bk. M. Said Özervarlı, “Firdevs”, DİA, XIII, 123-124). Müfessirlerin de kaydettiği bir hadise göre Hz. Peygamber, “Âhirette her insanın, biri cennette biri de cehennemde olmak üzere iki yeri vardır; inkârcılar  ölünce cehenneme atılacakları için müminler cennetteki kendi makamları yanında inkârcılar  için hazırlanmış olan makamlara da vâris olacaklar” buyurmuş, ardından da bu iki âyeti okumuştur (İbn Mâce, “Zühd”,  39; İbn Kesîr, V, 459).","Nuzul":null,"AdiAyetSayisi":null,"Fazileti":null,"Konusu":null}