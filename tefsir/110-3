{"SureId":110,"AyetStartId":1,"AyetEndId":3,"Ayets":[{"HasBesmele":true,"SureId":110,"AyetId":1,"Arabic":"اِذَا جَٓاءَ نَصْرُ اللّٰهِ وَالْفَتْحُۙ","Meaning":"Allah’ın yardımı gelip fetih gerçekleştiğinde;","ArabicAyetNumber":"١","MeaningAyetNumber":"1","MeaningVisible":true},{"HasBesmele":false,"SureId":110,"AyetId":2,"Arabic":"وَرَاَيْتَ النَّاسَ يَدْخُلُونَ ف۪ي د۪ينِ اللّٰهِ اَفْوَاجاًۙ","Meaning":"Ve insanların akın akın Allah’ın dinine girdiğini gördüğünde;","ArabicAyetNumber":"٢","MeaningAyetNumber":"2","MeaningVisible":true},{"HasBesmele":false,"SureId":110,"AyetId":3,"Arabic":"فَسَبِّحْ بِحَمْدِ رَبِّكَ وَاسْتَغْفِرْهُۜ  اِنَّهُ  كَانَ تَوَّاباً","Meaning":"Rabbine hamdederek şanının yüceliğini dile getir ve O’ndan af dile; şüphesiz O, tövbeleri çok kabul edendir.","ArabicAyetNumber":"٣","MeaningAyetNumber":"3","MeaningVisible":true}],"TefsirText":"Müfessirlere göre “Allah’ın  yardımı”ndan maksat, Mekke putperestlerine  veya bütün düşmanlarına karşı Allah’ın Hz. Peygamber’e yardım etmesi ve onu zafere kavuşturmasıdır; mecazen “dinin kemale ermesi, son şeklini alması” anlamında da yorumlanmıştır. “Fetih”ten maksat ise başta Râzî’nin “fetihlerin fethi” dediği Mekke’nin fethi olmak üzere Hz. Peygamber’e nasip olan bütün fetihlerdir. Fetih mecaz olarak “Hz. Peygamber’e verilen  ilimler, dünya nimetleri,  cennet” olarak da yorumlanmıştır (Râzî, (XXXII, 153-155; Şevkânî, V, 602-603).  Sûrede Hz. Peygamber’in şahsında genel olarak müminlere hitap edilerek Allah Teâlâ kendilerine bir nimet ve yardım lutfettiğinde O’na hamd ve şükretmeleri gerektiği ifade edilmektedir. Müminler Mekke döneminde fakir ve güçsüzdü; müşriklerin kendilerine yaptıkları zulme karşılık verecek durumda değillerdi. İnsanlığı kurtuluşa çağıran Hz. Peygamber, çağrısına olumlu  cevap alamadığı için üzülüyor, hatta kendi kavmi tarafından din konularında  yalan söylemekle suçlanıyordu (bk. Hûd 11/12; En‘âm 6/33-35).  Fakat Medine döneminde müminler güçlenerek kendilerine  haksızlık eden inkârcılara karşı savaşacak duruma geldiler  ve fetihler başladı. Bu durum Araplar’ın İslâm’a girmesinde büyük etken oldu. Özellikle Mekke’nin fethinden sonra Arap kabileleri savaşmaksızın İslâm’ın hâkimiyetini kabul etmiş ve akın akın İslâm’a girmişlerdir. 2. âyet bunu ifade etmektedir.  3. âyette ise daha önce müşrikler tarafından “sihirbaz, şair, kâhin, mecnûn” gibi yakışıksız sıfatlarla nitelenerek her türlü hakarete mâruz bırakılan Hz. Peygamber’e, kendisini bu durumdan kurtaran Allah’a hamd ve şükretmesi buyurulmaktadır. Mekke’den hicret ederken Sevr mağarasında gizlendiğinde yanında sadece Hz. Ebû Bekir  vardı; şimdi ise binlerce sahâbî ile birlikte Mekke’yi fethetmiş, bu arada tarihin en büyük ve en yapıcı inkılâbını gerçekleştirmişti. İşte bu sebeple müminlerden yüce Allah’a hamdetmeleri, kendilerine nasip edilen zafer ve fetih nimetlerinin şükrünü yerine getirmeleri istenmektedir. Hz. Peygamber’in günahtan korunduğu bilinmektedir (ismet). Buna rağmen ona Allah’tan  af dilemesi emredildiğine göre bunun mânası ya ümmeti  için, onların  adına af dilemesi  veya –günahtan  uzak dursa bile– Allah’tan af dilemek kullukta kemalin gereği olduğu için “Allah karşısında alçak gönüllülük  sergilemesi, her şeye rağmen ibadetlerini mükemmel görmeyip bu sebeple O’ndan af ve özür dilemesi”dir. Bu sûre indikten sonra Hz. Peygamber’in, “Allahım!  Sana hamd eder ve seni noksan sıfatlardan tenzih ederim. Beni bağışla, çünkü sen tövbeleri kabul edensin!”  anlamındaki duayı sık sık tekrarladığı rivayet edilmektedir (İbn Kesîr, VIII, 532-533; ayrıca bk. Fetih 48/1-3).  Sahabeden  bazıları  bu âyetlerden  Hz. Peygamber’in  görevinin tamamlandığı ve artık vefatının yakın olduğu sonucunu çıkarmışlardır (bk. Buhârî, “Tefsîr”, 110). Bundan dolayı sûreye “vedalaşma” anlamında “Tevdî” ismi de verilmiştir. Nitekim bu âyetler indikten sonra Hz. Peygamber’in ancak seksen gün gibi kısa bir süre  yaşadığı rivayet edilmektedir (bk. Kurtubî, XX, 233). ","Nuzul":"Mushaftaki  sıralamada yüz onuncu, iniş sırasına göre yüz on dördüncü sûredir.  Medine döneminde  Tevbe sûresinden sonra nâzil olduğu ve tam sûre olarak Kur’an’ın  en son inen sûresi olduğu kabul edilmektedir (Elmalılı, IX, 6234). Sûrenin Vedâ haccı esnasında Mina’da  indiği rivayet edilir (bk. Şevkânî, V, 602). ","AdiAyetSayisi":"Sûre adını ilk âyetinde geçen ve “yardım,  zafer” anlamına gelen nasr kelimesinden almıştır. Hz. Peygamber’in vefatına işaret olarak değerlendirildiği için “Tevdî”  (Vedâ) adıyla da anılmaktadır;  ayrıca “İzâ câe...” ve “Fetih” adları da vardır. ","Fazileti":null,"Konusu":"Sûrede Allah’ın  Hz. Peygamber’e nasip ettiği zafer, fetih  ve fetih sonrası insanların grup grup İslâm’a girmelerinden bahsedilmektedir. "}