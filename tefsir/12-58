{"SureId":12,"AyetStartId":58,"AyetEndId":58,"Ayets":[{"HasBesmele":false,"SureId":12,"AyetId":58,"Arabic":"وَجَٓاءَ اِخْوَةُ يُوسُفَ فَدَخَلُوا عَلَيْهِ فَعَرَفَهُمْ وَهُمْ لَهُ مُنْكِرُونَ","Meaning":"Yûsuf’un kardeşleri (tahıl almak üzere) gelip huzuruna girdiler. Kardeşleri onu tanımadıkları halde Yûsuf onları tanımıştı.","ArabicAyetNumber":"٥٨","MeaningAyetNumber":"58","MeaningVisible":true}],"TefsirText":"Uzun süren kuraklık ve kıtlık Ken‘ân bölgesini de etkiledi. Dolayısıyla Hz. Yûsuf’un kardeşleri de erzak satın almak üzere Mısır’a, Hz. Yûsuf’un yanına geldiler.  Ancak huzuruna çıktıklarında  onu tanımadılar, Yûsuf ise onları tanıdı. Çünkü onu kuyuya attıkları  zaman o çocuk denecek yaştaydı. Aradan geçen bu uzun süre, onlarda fazla bir değişiklik meydana getirmemişti. Buna karşılık Hz. Yûsuf’un fizikî yapısında değişiklikler meydana gelmişti. Ayrıca onlar kuyuya attıkları kardeşlerinin bir gün böyle bir makama geleceğini düşünemezlerdi. Ancak kader tecelli etmiş, 15. âyette bildirilen ilâhî  vaad gerçekleşmeye başlamıştı. ","Nuzul":null,"AdiAyetSayisi":null,"Fazileti":null,"Konusu":null}