{"SureId":5,"AyetStartId":53,"AyetEndId":53,"Ayets":[{"HasBesmele":false,"SureId":5,"AyetId":53,"Arabic":"وَيَقُولُ الَّذ۪ينَ اٰمَنُٓوا اَهٰٓؤُ۬لَٓاءِ الَّذ۪ينَ اَقْسَمُوا بِاللّٰهِ جَهْدَ اَيْمَانِهِمْۙ اِنَّهُمْ لَمَعَكُمْۜ حَبِطَتْ اَعْمَالُهُمْ فَاَصْبَحُوا خَاسِر۪ينَ","Meaning":"İman edenler de \"Sizinle beraber olduklarına dair bütün güçleriyle Allah’a yemin edenler bunlar mıydı?\" derler. Onların bütün yaptıkları boşa gitmiş, sonuçta hüsrana uğramışlardır.","ArabicAyetNumber":"٥٣","MeaningAyetNumber":"53","MeaningVisible":true}],"TefsirText":"O zaman münafıkların bu ikiyüzlü hallerini gören müminler hayrete düşerek ya yahudilere  hitaben  veya kendi aralarında “Sizinle beraber olduklarına dair bütün güçleriyle Allah’a yemin edenler bunlar mıydı!” diye sormaya başlarlar. Bu, hayret ifade eden bir sorudur. Kuvvetli ihtimalle münafıklar her iki tarafa da yani hem yahudilere hem de müslümanlara  yardım  ve destek sözü vermişler ve bunu yeminle  pekiştirmişlerdi. “Şayet siz çıkarılacak olursanız, bilin ki biz de sizinle beraber çıkarız, sizin hakkınızda (onlarla olmayın diyen) kimseye asla itaat etmeyiz. Eğer size savaş açılırsa muhakkak yardımınıza koşarız” (Haşr 59/11) diyerek yahudilere teminat vermişlerdi. Bununla beraber her fırsatta Hz. Peygamber’e iman ettiklerini ve müminlerle beraber olduklarını da söylüyorlardı (bk. Bakara 2/14; Nisâ 4/141; Münâfikun  63/1). Fakat samimiyetten yoksun oldukları için mümin görünerek kıldıkları namazlar, tuttukları oruçlar, verdikleri zekâtlar ve yaptıkları diğer ameller boşa gitti ve sonuçsuz kaldı.","Nuzul":null,"AdiAyetSayisi":null,"Fazileti":null,"Konusu":null}