{"SureId":28,"AyetStartId":74,"AyetEndId":75,"Ayets":[{"HasBesmele":false,"SureId":28,"AyetId":74,"Arabic":"وَيَوْمَ يُنَاد۪يهِمْ فَيَقُولُ اَيْنَ شُرَكَٓاءِيَ الَّذ۪ينَ كُنْتُمْ تَزْعُمُونَ","Meaning":"O gün Allah onlara seslenerek, \"Benim ortaklarım olduğunu iddia ettiğiniz şeyler hani nerede?\" diye soracaktır.","ArabicAyetNumber":"٧٤","MeaningAyetNumber":"74","MeaningVisible":true},{"HasBesmele":false,"SureId":28,"AyetId":75,"Arabic":"وَنَزَعْنَا مِنْ كُلِّ اُمَّةٍ شَه۪يداً فَقُلْنَا هَاتُوا بُرْهَانَكُمْ فَعَلِمُٓوا اَنَّ الْحَقَّ لِلّٰهِ وَضَلَّ عَنْهُمْ مَا كَانُوا يَفْتَرُونَ۟","Meaning":"Her ümmetten bir şahit çıkarıp, \"Kesin delilinizi getirin!\" diyeceğiz. O zaman anlarlar ki hakikat Allah’a mahsustur ve uydurageldikleri şeyler (putlar) kendilerini bırakıp gitmişlerdir.","ArabicAyetNumber":"٧٥","MeaningAyetNumber":"75","MeaningVisible":true}],"TefsirText":"Bu soru, yukarıda 62. âyette geçen sorunun  aynıdır (cevabı hakkında bilgi için bk. 62-64. âyetler). Sorunun burada tekrar edilmesi, günahkârların dünyadaki tutumlarını aklen hiçbir şekilde haklı gösterebilecek durumda olmadıklarını vurgulamak içindir. Nitekim bir sonraki âyette de bu hususa dikkat  çekilmektedir.  Müfessirlere göre 75. âyette her ümmetten çıkarılacağı bildirilen şahitten maksat peygamberlerdir (Taberî, XX, 104; Şevkânî, IV, 178; İbn Âşûr, XX, 173). Yüce Allah, bütün insanları mahşerde bir araya topladığında her milletin peygamberini çağırıp kendisinden o millete vaktiyle Allah’ın emir ve yasaklarını tebliğ edip etmediğini, tebliğ ettiyse nasıl cevap verdiklerini soracak ve onlar hakkında tanıklık etmesini isteyecektir;  Hz. Muhammed de kendi ümmeti hakkında tanıklık edecektir (bk. Nisâ4/41).  Allah’tan başka tanrıların var olduğunu iddia edenlere, “Kesin delilinizi getirin!” denilerek iddialarını ispatlamaları istenecektir. Bunu ispatlamaları mümkün olmadığı için cevap veremeyeceklerdir. Dünyada iken bâtıl bir inançla kendilerine şefaat edeceğine inandıkları düzmece tanrıları  da ortalıkta  gözükmeyecek; nihayet “hakikatin Allah’a mahsus olduğu”, yani yalnız O’nun hakkında “gerçek var olandır”  denebileceği, putperestlerin gerçek sayıp tanrı diye niteledikleri  nesnelerin ise hakikatte uydurma şeylerden ibaret bulunduğu herkes için ayan beyan ortaya çıkacaktır. ","Nuzul":null,"AdiAyetSayisi":null,"Fazileti":null,"Konusu":null}