{"SureId":70,"AyetStartId":36,"AyetEndId":39,"Ayets":[{"HasBesmele":false,"SureId":70,"AyetId":36,"Arabic":"فَمَالِ الَّذ۪ينَ كَفَرُوا قِبَلَكَ مُهْطِع۪ينَۙ","Meaning":"O inkârcılara ne oluyor ki (inkâr veya alay etmek için) grup grup sağdan soldan sana doğru koşuyorlar.","ArabicAyetNumber":"٣٦","MeaningAyetNumber":"36-37","MeaningVisible":true},{"HasBesmele":false,"SureId":70,"AyetId":37,"Arabic":"عَنِ الْيَم۪ينِۙ وَعَنِ الشِّمَالِ عِز۪ينَ","Meaning":"O inkârcılara ne oluyor ki (inkâr veya alay etmek için) grup grup sağdan soldan sana doğru koşuyorlar.","ArabicAyetNumber":"٣٧","MeaningAyetNumber":"37","MeaningVisible":false},{"HasBesmele":false,"SureId":70,"AyetId":38,"Arabic":"اَيَطْمَعُ كُلُّ امْرِئٍ مِنْهُمْ اَنْ يُدْخَلَ جَنَّةَ نَع۪يمٍۙ","Meaning":"Üstelik bir de onlardan her biri nimetler cennetine yerleştirileceğini mi umuyor?","ArabicAyetNumber":"٣٨","MeaningAyetNumber":"38","MeaningVisible":true},{"HasBesmele":false,"SureId":70,"AyetId":39,"Arabic":"كَلَّاۜ  اِنَّا خَلَقْنَاهُمْ مِمَّا يَعْلَمُونَ","Meaning":"Asla! Biz onları, şu bildikleri şeyden yaratmışızdır.","ArabicAyetNumber":"٣٩","MeaningAyetNumber":"39","MeaningVisible":true}],"TefsirText":"Rivayete göre müşrikler sağdan soldan gruplar halinde gelip Hz. Peygamber’in etrafını sarar, başına üşüşür; onun müminlere cenneti müjdelemesini, inkârcıları da cehennem  azabı ile uyarmasını işitince kendisiyle alay eder, “Muhammed’in dediği gibi bunlar cennete gireceklerse biz bunlardan  daha önce gireriz!” derlerdi (Zemahşerî, IV, 159-160; Şevkânî, V, 338). İşte bu âyetler onların belirtilen davranışlarındaki çelişkiye ve Hz. Peygamber’i yalancılıkla itham ettikleri halde cennete girmeyi istemelerinin  ne kadar tutarsız olduğuna işaret etmektedir. Onlar peygamberle alay edince Allah Teâlâ da, “Üstelik her biri nimetler cennetine yerleştirileceğini mi umuyor?” tarzındaki bir soru ile onları yermektedir.  39. âyetteki “asla, hayır!”  anlamına gelen kellâ edatı da durumun ciddi olduğunu, müşriklerin gerçekten cennete giremeyeceklerini gösterir. “Biz onları, şu bildikleri şeyden yaratmışızdır” ifadesi ise insanın, kendisine önemsiz gibi gelen spermden yaratıldığına işaret eder; bu da onun gururlanacak bir varlık olmadığını, dolayısıyla müşriklerin kendilerini üstün görüp fakir müminleri küçümsemelerinin anlamsız olduğunu gösterir (bk. Kurtubî, XVIII, 294).","Nuzul":null,"AdiAyetSayisi":null,"Fazileti":null,"Konusu":null}