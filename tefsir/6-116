{"SureId":6,"AyetStartId":116,"AyetEndId":116,"Ayets":[{"HasBesmele":false,"SureId":6,"AyetId":116,"Arabic":"وَاِنْ تُطِـعْ اَكْثَرَ مَنْ فِي الْاَرْضِ يُضِلُّوكَ عَنْ سَب۪يلِ اللّٰهِۜ اِنْ يَتَّبِعُونَ اِلَّا الظَّنَّ وَاِنْ هُمْ اِلَّا يَخْرُصُونَ","Meaning":"Yeryüzünde bulunanların çoğu, kendilerine uyarsan, seni Allah yolundan saptırırlar. Çünkü onlar zandan başka bir şeye tâbi olmuyorlar ve temelsiz bir tahminden başka bir şeye de dayanmıyorlar.","ArabicAyetNumber":"١١٦","MeaningAyetNumber":"116","MeaningVisible":true}],"TefsirText":"Kur’an dilinde  zan, çoğu yerde “delile dayanmadığı, bu yüzden de hatalı olduğu halde sahibinin  gerçek ve sahih saydığı inanç” anlamında kullanılır. Müfessirler genellikle âyet metnindeki yahrusûn fiilini “yalan söylerler”  mânasında anlamışlarsa da İbn Âşûr kelimenin buradaki mânasının “temelsiz tahminde bulunurlar” anlamına geldiğini savunmuştur.  Kur’an’da  arz kelimesi  hem bütünüyle “dünya” hem de belli bir “ülke” veya “şehir” (bk. Mâide 5/21; İsrâ 17/104) anlamında kullanılır. Müfessirlerin çoğunluğuna göre buradaki  arz ile bütün dünya kastedilmiştir; ancak bu âyette sadece Mekke’nin  ve Mekkeli  müşriklerin söz konusu edildiği görüşü de vardır (Şevkânî, II, 179). Asıl vurgulanan husus, dinî ve dünyevî meselelerde insanların  çoğunluğunun belli bir görüş, inanç ve yaşayış biçimini seçtiğine bakarak,  sadece buradan  hareketle bunun doğru olduğunu zannetmenin ve onlara uymanın her zaman isabetli olmayacağıdır. Zira bu çoğunluk, inançlarını  ve hayat tarzlarını oluşturup belirlerken aklıselime, gerçek bilgiye  ve temiz vicdana dayanmak yerine –Mekke müşriklerinde görüldüğü gibi– kuruntulara, zan ve tahminlere  de dayanıyor olabilirler. Bu sebeple Hz. Muhammed’in şahsında müslümanlar, inanç ve yaşayışlarını, nefsânî meyil ve güdüler, zan ve tahminler veya yalanlar  üzerine  kuran  çoğunluğu taklit edip onlara uymaktan sakındırılmıştır.","Nuzul":null,"AdiAyetSayisi":null,"Fazileti":null,"Konusu":null}