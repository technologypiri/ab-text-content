{"SureId":5,"AyetStartId":71,"AyetEndId":71,"Ayets":[{"HasBesmele":false,"SureId":5,"AyetId":71,"Arabic":"وَحَسِبُٓوا اَلَّا تَكُونَ فِتْنَةٌ فَعَمُوا وَصَمُّوا ثُمَّ تَابَ اللّٰهُ عَلَيْهِمْ ثُمَّ عَمُوا وَصَمُّوا كَث۪يرٌ مِنْهُمْۜ وَاللّٰهُ بَص۪يرٌ بِمَا يَعْمَلُونَ","Meaning":"Başlarına bir felâketin gelmeyeceğini sanıp kör ve sağır kesildiler. Sonra Allah tövbelerini kabul buyurdu. Sonra içlerinden birçoğu yine görmezden ve duymazdan geldiler. Allah onların yaptıklarını görmektedir.","ArabicAyetNumber":"٧١","MeaningAyetNumber":"71","MeaningVisible":true}],"TefsirText":"Açık hakikatler gözlerinin önüne serilmişken bunları görmezden ve duymazdan gelen İsrâiloğulları hiçbir sınava tâbi tutulmayacaklarını ve başlarına hiçbir felâketin gelmeyeceğini sanmışlardı. Âyette onların bu tutumunun tövbelerinin  kabulünden sonra da birçoklarınca tekrar edildiği belirtilmiş, fakat bunların  zamanı hakkında bilgi verilmemiştir. Bir yoruma göre birincisiyle  yahudilerin Hz. Zekeriyyâ,  Yahyâ ve Îsâ zamanındaki tutumları, ikincisiyle  Hz. Muhammed’in  tebliğine karşı sergiledikleri tavır kastedilmiştir. Başka bir yoruma göre her ikisi Hz. Mûsâ zamanında olmuştur: Birinci kör ve sağır kesilmelerinden  maksat buzağıyı tanrı edinmeleri, ikincisinden maksat ise Allah’ı  açıkça görme talebinde bulunmalarıdır. Bazı müfessirler ise burada İsrâ sûresinin 4-7. âyetlerinde  sözü edilen kötülüklerine ve bu yüzden başlarına gelen iki büyük felâkete işaret edildiği kanaatindedirler (Râzî, XII, 57-58).  Âyetin son cümlesindeki “yapmakta olduklarını”  şeklinde çevrilen kısmına müfessirlerin  çoğunluğunca “yapmış olduklarını” şeklinde geçmiş zaman anlamı verilmesini  isabetli bulmayan Reşîd Rızâ buradaki inceliği şöyle açıklar: Burada kastedilen, yahudilerin  son peygambere kurdukları  tuzaklar ve nefislerinin buyruğuna uymalarının onları bir defa daha kör ve sağır hale getirmiş olduğu, böylece önceki peygamberlerin Hz. Muhammed hakkında belirttikleri üstün nitelikleri, onun getirdiği hidayet ışığını görmez ve onun anlattığı açık kanıtları duymaz hale geldikleridir. Yüce Allah önce onların  geçmişteki fiillerine dair somut bir anlatımda bulunarak hâlihazırda onlar ve onlar gibi davrananların eylemleri için bir örnekleme yapmıştır (VI, 481-482).","Nuzul":null,"AdiAyetSayisi":null,"Fazileti":null,"Konusu":null}