{"SureId":17,"AyetStartId":28,"AyetEndId":28,"Ayets":[{"HasBesmele":false,"SureId":17,"AyetId":28,"Arabic":"وَاِمَّا تُعْرِضَنَّ عَنْهُمُ ابْتِغَٓاءَ رَحْمَةٍ مِنْ رَبِّكَ تَرْجُوهَا فَقُلْ لَهُمْ قَوْلاً مَيْسُوراً","Meaning":"Eğer sen kendin dahi rabbinden umduğun bir lutfu beklemek durumunda (ihtiyaç içinde) olduğun için onlara ilgi gösteremiyorsan, hiç değilse kendilerine rahatlatıcı bir söz söyle!","ArabicAyetNumber":"٢٨","MeaningAyetNumber":"28","MeaningVisible":true}],"TefsirText":"Hz. Peygamber, yoksul müslümanların  geçimiyle bizzat ilgilenir, imkânları nisbetinde onların bakımını sağlar, kendisinde  yoksa diğer müslümanları buna teşvik ederdi. Âyette Hz. Peygamber’in, bizzat kendisi de maddî sıkıntı içinde bulunduğu ve bu hususta Allah’ın rahmetini, lutuf ve ihsanını beklediği için ihtiyaç içinde olduğunu açıklayanlara yardım edemeyecekse nasıl davranması gerektiği bildirilmektedir. Buna göre insan, yardım isteyen birine olumlu  cevap verme imkânına  sahip değilse ümit verici, yatıştırıcı, güzel sözler söylemeli; onu kırmamaya, gönlünü incitmemeye çalışmalı, tatlı dille mazeretini ifade etmelidir (Şevkânî, III, 250-251).","Nuzul":null,"AdiAyetSayisi":null,"Fazileti":null,"Konusu":null}