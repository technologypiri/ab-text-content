{"SureId":38,"AyetStartId":67,"AyetEndId":68,"Ayets":[{"HasBesmele":false,"SureId":38,"AyetId":67,"Arabic":"قُلْ هُوَ نَبَؤٌا عَظ۪يمٌۙ","Meaning":"De ki: \"Bu (vahiy ile gelen) çok önemli bir bilgidir.","ArabicAyetNumber":"٦٧","MeaningAyetNumber":"67","MeaningVisible":true},{"HasBesmele":false,"SureId":38,"AyetId":68,"Arabic":"اَنْتُمْ عَنْهُ مُعْرِضُونَ","Meaning":"Siz ise ona sırt çeviriyorsunuz.","ArabicAyetNumber":"٦٨","MeaningAyetNumber":"68","MeaningVisible":true}],"TefsirText":"“Büyük haber”in ne olduğu konusunda üç farklı yorum ileri sürülmüştür: a) Allah’ın birliğine ve Hz. Muhammed’in Allah tarafından görevlendirilmiş bir uyarıcı, bir elçisi olduğuna dair bilgiler; b) Bir önceki bölümde (49-64. âyetler) özetlenen âhiretle ilgili haberler, bilgiler; c) İnsanlara uyarıcı ve aydınlatıcı haberler, bilgiler  aktaran Kur’an (Râzî, XXVI, 225). Bunların hepsinin kastedilmiş olması da mümkündür. Âyette bu bilgilerin “büyük haber” olarak nitelenmesi, muhatabı, anılan konularla ilgili bilgileri ciddiye almaya, bunların  önemini  kavramaya teşvik gayesi taşımaktadır. Zira bu bilgilerin kabul  veya reddedilmesi, insanoğlunun yalnız dünyasının değil, âhiret hayatının da yönünü ve mahiyetini belirleyecektir.  Bu bakımdan “Siz ise ona sırt çeviriyorsunuz” ifadesi, müşriklerin ve “büyük haber” karşısında onlar gibi ciddiyetsiz, düşüncesiz ve sorumsuz tavırlar sergileyenlerin tutumlarının ne kadar yanlış ve tehlikeli olduğuna dikkat çeken bir eleştiridir.","Nuzul":null,"AdiAyetSayisi":null,"Fazileti":null,"Konusu":null}