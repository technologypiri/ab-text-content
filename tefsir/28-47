{"SureId":28,"AyetStartId":47,"AyetEndId":48,"Ayets":[{"HasBesmele":false,"SureId":28,"AyetId":47,"Arabic":"وَلَوْلَٓا اَنْ تُص۪يبَهُمْ مُص۪يبَةٌ بِمَا قَدَّمَتْ اَيْد۪يهِمْ فَيَقُولُوا رَبَّـنَا لَوْلَٓا اَرْسَلْتَ اِلَيْنَا رَسُولاً فَنَتَّبِعَ اٰيَاتِكَ وَنَكُونَ مِنَ الْمُؤْمِن۪ينَ","Meaning":"Kendi iradeleriyle önceden yaptıklarından ötürü başlarına bir musibet geldiğinde, \"Rabbimiz! Ah, ne olurdu, bize bir peygamber gönderseydin de âyetlerine uyup da müminlerden olsaydık!\" diyecek olmasalardı (peygamber göndermezdik).","ArabicAyetNumber":"٤٧","MeaningAyetNumber":"47","MeaningVisible":true},{"HasBesmele":false,"SureId":28,"AyetId":48,"Arabic":"فَلَمَّا جَٓاءَهُمُ الْحَقُّ مِنْ عِنْدِنَا قَالُوا لَوْلَٓا اُو۫تِيَ مِثْلَ مَٓا اُو۫تِيَ مُوسٰىۜ اَوَلَمْ يَكْفُرُوا بِمَٓا اُو۫تِيَ مُوسٰى مِنْ قَبْلُۚ قَالُوا سِحْرَانِ تَظَاهَرَا۠ وَقَالُٓوا اِنَّا بِكُلٍّ كَافِرُونَ","Meaning":"Fakat onlara tarafımızdan o gerçek (Kur’an) gelince, \"Ona da Mûsâ’ya verilenin benzeri verilmeli değil miydi?\" dediler. Peki daha önce Mûsâ’ya verileni de inkâr etmemişler miydi? \"Birbirini destekleyen iki sihir!\" demişler ve eklemişlerdi: \"Doğrusu biz hiçbirine inanmıyoruz.\"","ArabicAyetNumber":"٤٨","MeaningAyetNumber":"48","MeaningVisible":true}],"TefsirText":"Allah Teâlâ insanoğlunu yarattıktan sonra ona doğru yolu gösterecek kitaplar  ve peygamberler göndermiştir. Eğer bunu yapmamış olsa ve insanların  yanlış yolda gitmelerinden  dolayı gerek dünyada gerekse âhirette başlarına sıkıntılar gelseydi, o zaman Allah’a karşı doğru yolu göstermediği şeklinde bir mazeret ileri sürebilirlerdi. 47. âyet insanların bu tür mazeretlere sığınmamaları için peygamberler ve kitaplar  gönderildiğini ifade etmektedir.  Ancak peygamber ve kitap geldiğinde de çokları iman etmemiş, ilâhî çağrıya uymamakta direndikleri için helâk olup gitmişlerdir. Nitekim 48. âyet Hz. Peygamber ve Kur’an geldiğinde Mekke müşriklerinin de inkârda direndiklerini, Mûsâ’ya toptan indirilmiş olan Tevrat’ın benzeri bir kitabın Hz. Muhammed’e de indirilmesi gerektiğini söylemişlerdir. Oysa Mûsâ’ya indirilmiş olan kitap da inkâr edilmişti. Ayrıca Hz. Muhammed’in  peygamberliğini yalanlayanlar Mûsâ’yı da yalanlamış sayılırlar. Çünkü her ikisi de özünde farklı olmayan inanç ve hayat ilkelerini savunmuş, birbirini teyit etmişlerdir. Nitekim müşrikler, “Birbirini destekleyen iki sihir!” sözleriyle hem Tevrat’ın hem de Kur’an’ın sihir olduğunu iddia etmişler, ardından her ikisini de reddettiklerini açıkça ifade etmişlerdir.  Âyette “... diyecek olmasalardı ...” diye çevrilen kısmın devamı belli olduğu için ifade edilmesine gerek görülmediği anlaşılmakta ve tefsirlerde cümlenin  devamı, “... seni göndermezdik” veya “... hemen cezalarını verirdik” şeklinde takdir edilmektedir (Şevkânî, IV, 204).  48. âyette “Birbirini destekleyen iki sihir!” diye çevirdiğimiz cümleyi farklı kıraate göre, “Birbirini destekleyen iki sihirbaz!” şeklinde tercüme etmek de mümkündür.  Bu takdirde söz konusu ithamın sahibi olan inkârcılar, Mûsâ ile Hârûn’u veya Mûsâ ile Peygamber efendimizi kastetmiş olurlar. ","Nuzul":null,"AdiAyetSayisi":null,"Fazileti":null,"Konusu":null}