{"SureId":39,"AyetStartId":45,"AyetEndId":46,"Ayets":[{"HasBesmele":false,"SureId":39,"AyetId":45,"Arabic":" وَاِذَا ذُكِرَ اللّٰهُ وَحْدَهُ اشْمَاَزَّتْ قُلُوبُ الَّذ۪ينَ لَا يُؤْمِنُونَ بِالْاٰخِرَةِۚ وَاِذَا ذُكِرَ الَّذ۪ينَ مِنْ دُونِه۪ٓ اِذَا هُمْ يَسْتَبْشِرُونَ","Meaning":"Ne zaman tek başına Allah’ın ismi zikredilse âhirete inanmayanların kalplerindeki nefret yüzlerine vurur; ama Allah’ın dışındakiler (putlar) anıldığında hemen sevinçten yüzlerinin parladığını görürsün.","ArabicAyetNumber":"٤٥","MeaningAyetNumber":"45","MeaningVisible":true},{"HasBesmele":false,"SureId":39,"AyetId":46,"Arabic":"قُلِ اللّٰهُمَّ فَاطِرَ السَّمٰوَاتِ وَالْاَرْضِ عَالِمَ الْغَيْبِ وَالشَّهَادَةِ اَنْتَ تَحْكُمُ بَيْنَ عِبَادِكَ ف۪يمَا كَانُوا ف۪يهِ يَخْتَلِفُونَ","Meaning":"De ki: \"Ey gökleri ve yeri yaratan, duyular ötesini ve duyular âlemini bilen Allahım! İhtilâfa düştükleri konularda kulların arasında hükmü sen vereceksin.\"","ArabicAyetNumber":"٤٦","MeaningAyetNumber":"46","MeaningVisible":true}],"TefsirText":"Bâtıl da olsa geleneksel inançlardan,  alışkanlıklardan kurtulmak zordur: Müşrik Araplar da atalarından gelen putperestlikle,  çeşitli bâtıl inanç ve geleneklerle bütünleştikleri, bunları  âdeta kişiliklerinin birer parçası olarak algıladıkları  için kendi putlarının göz ardı edilerek yalnız Allah’ın isminin anılmasından nefret ediyor; Allah’ın ismiyle birlikte olsun veya olmasın,  sözde tanrılarının anılmasından ise büyük bir sevinç duyuyorlardı. 45. âyette onların bu inkârcı tutumları hatırlatıldıktan sonra 46. âyette Hz. Peygamber’in şahsında müslümanlara, kendi doğru inançlarını nasıl dile getirecekleri öğretilmektedir. Bu ifadede Allah’ın özellikle yaratıcı kudretinin üstünlüğüne ve bilgisinin sınırsızlığına dikkat çekilmiştir. Çünkü yaratma kudreti olmayan veya –farzımuhal– böyle bir kudreti  olsa bile neyi yaratacağını bilmeyen bir varlık için tanrılıktan söz edilemez. Hatta bazı İslâm bilginleri asıl ulûhiyyet sıfatlarının kudret ve ilimden  ibaret olduğunu savunarak Allah’ın  diğer sıfatlarını bu ikisi içinde değerlendirmişlerdir.","Nuzul":null,"AdiAyetSayisi":null,"Fazileti":null,"Konusu":null}