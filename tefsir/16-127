{"SureId":16,"AyetStartId":127,"AyetEndId":128,"Ayets":[{"HasBesmele":false,"SureId":16,"AyetId":127,"Arabic":"وَاصْبِرْ وَمَا صَبْرُكَ اِلَّا بِاللّٰهِ وَلَا تَحْزَنْ عَلَيْهِمْ وَلَا تَكُ ف۪ي ضَيْقٍ مِمَّا يَمْكُرُونَ","Meaning":"Sen sabret; sabır göstermen de Allah’ın ihsanı sayesinde olacaktır. Onlardan dolayı üzülme, kurdukları tuzaklardan kaygı duyma.","ArabicAyetNumber":"١٢٧","MeaningAyetNumber":"127","MeaningVisible":true},{"HasBesmele":false,"SureId":16,"AyetId":128,"Arabic":"اِنَّ اللّٰهَ مَعَ الَّذ۪ينَ اتَّقَوْا وَالَّذ۪ينَ هُمْ مُحْسِنُونَ","Meaning":"Çünkü Allah takvâ ile hareket edip iyiliği seçenlerin yanındadır.","ArabicAyetNumber":"١٢٨","MeaningAyetNumber":"128","MeaningVisible":true}],"TefsirText":"Sabrın, kulun Allah ile kurduğu şuur, tefekkür, duygu ve eylem ilişkisine bağlanması hem bu erdemin dinamiğine hem de yüksekliğine ince bir işarettir. Hz. Peygamber’in, davetini hikmetle  ve güzel öğütlerle sürdürmesine, gerektiğinde tartışmalarını da en güzel üslûpla yapmasına, baskı ve eziyetlere karşı sabırlı ve hoşgörülü bir tavır izlemesine ve bunu bir erdem saymasına rağmen düşmanları yine de onu derinden  üzecek davranışta bulunuyor;  aleyhinde tuzaklar kuruyorlardı. Sûrenin son âyetinde yüce Allah’ın,  takvâ sahiplerinin, yani rabbine derinden saygı duyup her türlü  tutum ve davranışlarında O’na karşı sorumlu olduğu bilincini daima canlı tutanların ve güzel işler yapanların, yaptıklarını  da güzel yapanların yanında olduğu müjdesini vermektedir (ihsan hakkında bk. âyet 90).   Düşmanlarından maddî  ve mânevî  zarar gören,  eziyet çeken Hz. Peygamber ve müslümanlar  için aynı zamanda bir teselli amacı taşıyan bu son âyet, metnindeki takvâ kavramıyla ihsan kavramı aslında insanın bütün dinî ve ahlâkî tutum ve davranışlarını kapsamaktadır; bununla birlikte, takvâ öncelikle müslümanın Allah’a karşı saygısını ve sorumluluğunu, ihsan ise ana babasından başlamak üzere yakın ve uzak çevresine, diğer insanlara, hatta canlı ve cansız tabiata karşı tavırlarını aynı sorumluluk duygusuyla en güzel, en doğru ve yararlı bir şekilde sergilemesini ifade eden kavramlardır.  Bu sebeple İslâm dünyasının bazı bölgelerinde, sûrenin bu son âyetinin cuma hutbelerinde okunarak dinî ve ahlâkî mesajının müslümanlara hatırlatılması gelenek halini  almıştır.","Nuzul":null,"AdiAyetSayisi":null,"Fazileti":null,"Konusu":null}