{"SureId":36,"AyetStartId":37,"AyetEndId":37,"Ayets":[{"HasBesmele":false,"SureId":36,"AyetId":37,"Arabic":"وَاٰيَةٌ لَهُمُ الَّيْلُۚ نَسْلَخُ مِنْهُ النَّهَارَ فَاِذَا هُمْ مُظْلِمُونَۙ","Meaning":"Gece de onlar için açık bir kanıttır. Gündüzü ondan çekip alırız da karanlıkta kalıverirler.","ArabicAyetNumber":"٣٧","MeaningAyetNumber":"37","MeaningVisible":true}],"TefsirText":"Gündüzün geceden çekilip  alınması ile ilgili olarak âyette kullanılan fiil hem “deriyi yüzmek”  veya “kabuğu soymak” hem de “çıkarmak” anlamlarına gelmektedir. Müfessirlerin  çoğunluğu âyetin devamında “Karanlık içinde kalıverirler” cümlesinin yer aldığını göz önüne alarak bu olayın ürkütücü ve mahrumiyette bırakma etkisine dikkat çekildiği yorumunu yapmışlar; bazıları ise bu ifadeyle insanlara sağlanan aydınlık nimetine ve daha geniş bir bakışla yüce Allah’ın ölülere hayat verme kudretine işaret edildiğini belirtmişlerdir (Zemahşerî, III, 286; Elmalılı, VI, 4028-4029). Taberî bu ifadenin gecenin gündüze ve gündüzün geceye katılması hakkındaki âyete (bk. Âl-i İmrân 3/27) göre yorumlanmasını uygun bulmaz (XXIII, 5, 36). Âyetin bu kısmı için şöyle bir açıklama uygun olabilir: Gezegenimizde asıl olan karanlık olup dönme sebebiyle dünyanın güneşe bakan yüzü o konumunu  değiştirince gündüz çekilip alınmış olmakta, asıl olan karanlık devam etmektedir  (36. âyette makro planda mekân deliliyle, burada da makro planda zaman deliliyle istidlâl edildiğine dair felsefî  ve kelâmî  bazı izahlar  için bk. Râzî, XXVI, 69-70).","Nuzul":null,"AdiAyetSayisi":null,"Fazileti":null,"Konusu":null}