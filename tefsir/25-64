{"SureId":25,"AyetStartId":63,"AyetEndId":66,"Ayets":[{"HasBesmele":false,"SureId":25,"AyetId":63,"Arabic":"وَعِبَادُ الرَّحْمٰنِ الَّذ۪ينَ يَمْشُونَ عَلَى الْاَرْضِ هَوْناً وَاِذَا خَاطَبَهُمُ الْجَاهِلُونَ قَالُوا سَلَاماً","Meaning":"Rahmânın has kulları yeryüzünde vakarla yürüyen, cahiller onlara laf attığı zaman, \"selâm\" deyip geçen kullardır.","ArabicAyetNumber":"٦٣","MeaningAyetNumber":"63","MeaningVisible":true},{"HasBesmele":false,"SureId":25,"AyetId":64,"Arabic":"وَالَّذ۪ينَ يَب۪يتُونَ لِرَبِّهِمْ سُجَّداً وَقِيَاماً","Meaning":"Gecelerini rablerine secde ederek, huzurunda durarak geçirirler.","ArabicAyetNumber":"٦٤","MeaningAyetNumber":"64","MeaningVisible":true},{"HasBesmele":false,"SureId":25,"AyetId":65,"Arabic":"وَالَّذ۪ينَ يَقُولُونَ رَبَّـنَا اصْرِفْ عَنَّا عَذَابَ جَهَنَّمَۗ اِنَّ عَذَابَهَا كَانَ غَرَاماًۗ","Meaning":"\"Ey rabbimiz\" derler; \"Bizi cehennem azabından uzak tut; çünkü onun azabı bitip tükenme bilmez.","ArabicAyetNumber":"٦٥","MeaningAyetNumber":"65","MeaningVisible":true},{"HasBesmele":false,"SureId":25,"AyetId":66,"Arabic":"اِنَّهَا سَٓاءَتْ مُسْتَقَراًّ وَمُقَاماً","Meaning":"O cehennem ne kötü bir yerleşme ve kalma yeridir!\"","ArabicAyetNumber":"٦٦","MeaningAyetNumber":"66","MeaningVisible":true}],"TefsirText":"Buraya kadar geçen âyetlerde inkârcıların çeşitli bâtıl inançları; yanlış, haksız ve zararlı  davranışları zikredilerek eleştirildikten sonra sûrenin neticesi mahiyetindeki  bu son âyetler grubunda da Allah’ın sevdiği kulların üstün nitelikleri özetlenerek bir tür karşılaştırma yapılmaktadır. Burada nitelikleri sıralanan “kullar”, belirtilen iyi özellikleri dolayısıyla Allah’ın rahmet ve sevgisini  kazandıkları  için O’nun rahmân ismine izâfe edilerek anılmışlardır. Bu sebeple “ibâdü’r-rahmân” tamlamasını “rahmânın has kulları” şeklinde vermeyi uygun bulduk.  “Ağır başlılık” şeklinde çevirdiğimiz 63. âyetteki hevn kelimesi, tefsirlerde genellikle “sekînet, vakar, rıfk (yumuşaklık), tevazu”  ve bu anlamların hepsini içeren hilm kavramıyla açıklanmış; bunun, Kur’an’ın sık sık atıfta bulunduğu, Câhiliye Arabı’nın temel karakteri olan “kibirli, gururlu, zorba” anlamındaki müstekbir kelimesinin  zıddı olduğu belirtilmiştir (meselâ bk. Taberî, XIX, 33; Zemahşerî, III, 103). Âyette müminlerin, kendilerine sözlü sataşmada bulunanlara, “selâm” diyerek, yani esenlik dileğiyle karşılık verdikleri bildirilmekte; bu suretle bir bakıma putperest Araplar’ın ortak zihniyetini  ifade eden Câhiliye ile müminlerin ortak zihniyetini  ifade eden İslâm’ın karşıt kavramlar olduğu ima edilmektedir.  Buna göre sözlü sataşmalarla sergilenen alaycı ve küçümseyici tavırlar, Câhiliye zihniyetinin  kendini beğenmişlik, küstahlık, hoyratlık, saldırganlık gibi tutumlardan oluşan barbarlık ahlâkını; müslümanların bu sataşmalara selâmla karşılık vermeleri de onların barışçı ilkelere  dayalı uygarlık ahlâkını göstermektedir. Nitekim bazı çağdaş araştırmacılar, câhiliye terimini kısaca “barbarlık”, İslâm terimini de (hilm kavramıyla bağlantılı olarak) “uygarlık” şeklinde açıklamaktadırlar (ayrıntılı bilgi için bk. Izutsu, Kur’an’da Allah ve İnsan, s. 187-207; a.mlf., Kur’an’da Dinî ve Ahlâkî Kavramlar, s. 53-62; Mustafa Çağrıcı, “Cehâlet”, DİA, VII, 218-219). 64-66. âyetlerin işaretine göre, belirtilen uygarlık ahlâkının temelinde öncelikle müslümanların, huzurunda durup ibadet ettikleri, secdeye kapandıkları Allah’a olan inanç ve saygılarıyla âhiret kaygıları bulunmaktadır.","Nuzul":null,"AdiAyetSayisi":null,"Fazileti":null,"Konusu":null}