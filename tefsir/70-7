{"SureId":70,"AyetStartId":5,"AyetEndId":7,"Ayets":[{"HasBesmele":false,"SureId":70,"AyetId":5,"Arabic":"فَاصْبِرْ صَبْراً جَم۪يلاً","Meaning":"Şimdi sen güzelce sabret.","ArabicAyetNumber":"٥","MeaningAyetNumber":"5","MeaningVisible":true},{"HasBesmele":false,"SureId":70,"AyetId":6,"Arabic":"اِنَّهُمْ يَرَوْنَهُ بَع۪يداًۙ","Meaning":"Doğrusu onlar o azabı ihtimalden uzak görüyorlar.","ArabicAyetNumber":"٦","MeaningAyetNumber":"6","MeaningVisible":true},{"HasBesmele":false,"SureId":70,"AyetId":7,"Arabic":"وَنَرٰيهُ قَر۪يباًۜ","Meaning":"Biz ise onu yakın görmekteyiz.","ArabicAyetNumber":"٧","MeaningAyetNumber":"7","MeaningVisible":true}],"TefsirText":"“Uzak görüyorlar” diye çevirdiğimiz ifadeyi “imkânsız görüyorlar” şeklinde anlamak da mümkündür.  Zira müşrikler öldükten sonra dirilmeyi inkâr ettikleri için kıyamet, âhiret ve hesap gibi olayların gerçekleşmesini imkânsız buluyor, bunların gerçekleşeceğini haber veren Hz. Peygamber’le alay ediyorlardı. Onların bu tutumlarına karşı peygamberden sabırlı olması istenmekte, ayrıca iddia ettikleri gibi kıyamet olayının imkânsız olmadığı, yakında muhakkak gerçekleşeceği haber verilerek inkârcılar uyarılmakta, Hz. Peygamber de teselli edilmektedir. 8-18. Kıyamet olayının;  inkârcı ve mücrimlerin mahşer  ve hesap ortamında yaşadıkları derin bunalımın, onları bu âkıbete sürükleyen başlıca kötülüklerin ve cehennem azabının kısa fakat kuşatıcı ve oldukça etkileyici bir anlatımı olan bu âyetlerde, ilâhî kudret ve hikmetin  verdiği düzen içinde varlığını sürdüren gök cisimlerinin vakti gelince yine Allah’ın iradesiyle erimiş madenlere, dağların atılmış yüne, pamuğa dönüşeceği bildirilmekte; bu tasvirin ardından da insanın âkıbetinden sarsıcı bir kesit verilmektedir.  Buna rağmen o gün suçlu kişinin, en değerli varlığı olan eşini, çocuklarını  ve diğer yakınlarını, sevdiklerini, dahası bütün yeryüzündekileri  gözden çıkaracak ölçüde dehşetli bir psikolojik bunalım, kaygı ve korkuya  kapılacağı anlatılmaktadır. Müfessirler, burada ruh hali tasvir edilen “mücrim”in (suçlu) inkârcıları veya daha genel olarak günahkârları ifade ettiğini belirtirler.  15 ve 16. âyetler cehennemin  şiddetli azabını hatırlatmakta,  17 ve 18. âyetler ise oraya girenlerin bu sonuçla karşılaşmalarının başlıca sebeplerine dikkat çekmektedir ki bunlar, a) Peygamberin getirdiği hak dine, tevhid inancına sırt çevirmek, b) Servetinden muhtaçları faydalandırmamak, yani toplumda geçim sıkıntısının hafifletilmesi  için üzerine düşeni yapmamaktır. Bu iki günah, yani putperestlerin tevhid davetine sırt çevirmeleri ve maddî konularda bencillik  edip insanların geçim sıkıntılarını hafifletecek harcamalar yapmaktan kaçınmaları Kur’ân-ı Kerîm’in bütününde, özellikle de Mekke’de inen sûrelerde onların en fazla eleştirilen kötülükleri olmuştur. Bu tesbite göre Kur’ân-ı Kerîm’in  insanlığa yüklediği görevlerin en önemlisi ve en kuşatıcı olanı, a) Allah’ın  varlık ve birliğini tanımak, b) İnsanlara yardım ve iyilik etmektir. İslâm âlimleri bu iki büyük görevi kısaca “Allah’ın buyruğuna saygı, Allah’ın yarattıklarına şefkat” şeklinde özetlemişlerdir.","Nuzul":null,"AdiAyetSayisi":null,"Fazileti":null,"Konusu":null}