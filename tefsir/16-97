{"SureId":16,"AyetStartId":97,"AyetEndId":97,"Ayets":[{"HasBesmele":false,"SureId":16,"AyetId":97,"Arabic":"مَنْ عَمِلَ صَالِحاً مِنْ ذَكَرٍ اَوْ اُنْثٰى وَهُوَ مُؤْمِنٌ فَلَنُحْيِيَنَّهُ حَيٰوةً طَيِّبَةًۚ وَلَنَجْزِيَنَّهُمْ اَجْرَهُمْ بِاَحْسَنِ مَا كَانُوا يَعْمَلُونَ","Meaning":"Erkek olsun kadın olsun, kim inanmış bir insan olarak dünya ve âhirete yararlı işler yaparsa kesinlikle ona güzel bir hayat yaşatacağız ve böylelerinin ecirlerini de muhakkak surette yapmış olduklarının daha güzeliyle vereceğiz.","ArabicAyetNumber":"٩٧","MeaningAyetNumber":"97","MeaningVisible":true}],"TefsirText":"“Güzel işler” diye çevirdiğimiz sâlih kelimesi, insanların hem din hem de dünya hayatları için iyi ve yararlı olan bütün faaliyetleri  kapsayan bir Kur’an tabiridir. Aslında âyet metninde  “işler” kelimesi yoktur; bununla birlikte diğer birçok âyette sâlih, “iş” anlamına gelen “amel” kavramıyla birlikte kullanıldığı için meâlini böyle verdik. Âyette bu tabirin geçtiği cümle, “kim güzel iş yaparsa...” şeklindeki anlamı yanında, “kim yaptığını doğru ve güzel yaparsa” şeklinde de anlaşılacak bir özellik taşımaktadır. Bu da bize hem işimizin doğru ve yararlı olması hem de onu doğru bir şekilde, meşrû ölçülere göre yapmamız gerektiği fikrini vermektedir. Hatta, Kur’an’daki yaygın kullanımının aksine burada “amelen sâlihan” değil de sadece “sâlihan” kelimesinin kullanılmasında, hâricî işlerimizle birlikte, literatürde “kalbin amelleri” denilen duygu, düşünce ve niyetlerimizi de güzelleştirmemiz gerektiğine bir ima olduğunu söyleyebiliriz. “Hoş bir hayat” tabirindeki  hayat kelimesiyle dünya hayatının kastedildiği hususunda hemen hemen görüş birliği vardır (meselâ bk. Taberî, XIV, 170-171; Zemahşerî, II, 343; İbn Atıyye, III, 419). “Hoş bir hayat” müjdesinin ardından ikinci bir müjde olarak zikredilen ecir ise âhiret mükâfatıdır.  Böylece âyette dünya ve âhiret mutluluğunun birleştirildiği görülmektedir.  Dünya ve âhiret mutluluğunun birlikte vaad edildiği, böylece Allah’ın en güzel nimetlerinin çok kapsamlı ve zarif bir üslûpla dile getirildiği bu âyet, hayatını  güzel işlerle  süsleyen müminlere  eşsiz  bir müjde olduğu kadar gerek müslüman bireyler  gerekse müslüman toplumlar için son derece anlamlı  bir uyarı  ve bir irşad  değeri  taşımaktadır. Burada  yüce Allah, hakkıyla mümin olup işlerini  güzel yapanların, yaptığını doğru yapanların; iyi, hayırlı ve faydalı işler yapmayı hayatlarının yasası haline getirenlerin  dünya hayatlarının da hoş olacağı, güzel ve mutlu kılınacağı (Taberî, XIV, 171) müjdesini vermekte; bu hususta  son derece  kesin ifadelerle  vaadde bulunmaktadır.  Kur’an Allah’ın asla  sözünden  dönmeyeceğini  bildirir  (Bakara  2/80), her mümin de buna böyle inanır (Âl-i İmrân 3/194). Buna göre eğer müslümanların dünya hayatları Allah’ın müjdelediği şekilde değilse bunun sebebini  yanlış  yerlerde  aramamalıyız; dönüp kendimize  bakmalı, yaptığımız  işlerin  ve  kalplerimizin “sâlih” olup olmadığını  kontrol etmeliyiz.  Âyet, hayatın güzelleştirilmesinden erkekler kadar kadınların da  güzel  işler  yaparak  pay  sahibi olmaları gerektiğine  işaret etmesi bakımından ayrı bir önem taşımaktadır.","Nuzul":null,"AdiAyetSayisi":null,"Fazileti":null,"Konusu":null}