{"SureId":45,"AyetStartId":21,"AyetEndId":22,"Ayets":[{"HasBesmele":false,"SureId":45,"AyetId":21,"Arabic":"اَمْ حَسِبَ الَّذ۪ينَ اجْتَرَحُوا السَّيِّـَٔاتِ اَنْ نَجْعَلَهُمْ كَالَّذ۪ينَ اٰمَنُوا وَعَمِلُوا الصَّالِحَاتِۙ سَوَٓاءً مَحْيَاهُمْ وَمَمَاتُهُمْۜ سَٓاءَ مَا يَحْكُمُونَ۟","Meaning":"Yoksa kötülüğe gömülüp kalanlar, hayatlarını ve ölümlerini, eşit olarak iman edip dünya ve âhiret için yararlı işler yapanlarınki gibi mi yapacağımızı zannediyorlar? Hükümleri ne kadar yanlış!","ArabicAyetNumber":"٢١","MeaningAyetNumber":"21","MeaningVisible":true},{"HasBesmele":false,"SureId":45,"AyetId":22,"Arabic":"وَخَلَقَ اللّٰهُ السَّمٰوَاتِ وَالْاَرْضَ بِالْحَقِّ وَلِتُجْزٰى كُلُّ نَفْسٍ بِمَا كَسَبَتْ وَهُمْ لَا يُظْلَمُونَ","Meaning":"Halbuki Allah gökleri ve yeri ciddi amaçlarla ve hiçbiri haksızlığa uğramaksızın herkesin hak ettiğine göre karşılık görmesi için yarattı.","ArabicAyetNumber":"٢٢","MeaningAyetNumber":"22","MeaningVisible":true}],"TefsirText":"Din ve şeriat vahyetmekten maksat insanların  buna uyması, dünyada Allah’ın  rızasına uygun bir hayat sürmesi,  ebedî hayatta da bunun meyvesini derip mutlu olmasıdır. Din, sınanacak kişinin eline verilmiş  bir  testi gibidir; onu dolduran  ile yolda kıran veya  boş getirenin  aynı sonucu alması abestir, adalet ve hakkaniyete aykırıdır. Dünya hayatında iman ve itaat edenlerle etmeyenlerin  birbirine benzemeyen dünya  görüşleri  ve hayat tarzlarına  sahip  oldukları açıkça görülmektedir.  İslâmî bir topluluk içinde inkârcılar ile amelsizler, birçok bakımdan iman, güzel ahlâk  ve davranış sahiplerinden farklı bir değerlendirmeye tâbi tutulmaktadırlar.  Âhirette de herkes dünyadaki inanç, kanaat, beklenti  ve çabasına göre karşılık görecek, ebedî nimetleri inkâr edenler ondan mahrum  kalacak, ilâhî uyarı  ve tehditleri umursamayanlar bunların gerçekleştiğine şahit olacak, inanç ve amel yokluğunun sonucuna katlanacaklardır.","Nuzul":null,"AdiAyetSayisi":null,"Fazileti":null,"Konusu":null}