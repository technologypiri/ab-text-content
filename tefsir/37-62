{"SureId":37,"AyetStartId":62,"AyetEndId":68,"Ayets":[{"HasBesmele":false,"SureId":37,"AyetId":62,"Arabic":"اَذٰلِكَ خَيْرٌ نُزُلاً اَمْ شَجَرَةُ الزَّقُّومِ","Meaning":"Bu mu daha iyi bir ikramdır yoksa zakkum ağacı mı?","ArabicAyetNumber":"٦٢","MeaningAyetNumber":"62","MeaningVisible":true},{"HasBesmele":false,"SureId":37,"AyetId":63,"Arabic":"اِنَّا جَعَلْنَاهَا فِتْنَةً لِلظَّالِم۪ينَ","Meaning":"Biz o zakkumu zalimler için bir sınama aracı yaptık.","ArabicAyetNumber":"٦٣","MeaningAyetNumber":"63","MeaningVisible":true},{"HasBesmele":false,"SureId":37,"AyetId":64,"Arabic":"اِنَّهَا شَجَرَةٌ تَخْرُجُ ف۪ٓي اَصْلِ الْجَح۪يمِۙ","Meaning":"O, cehennemin ta dibinde yetişen bir ağaçtır.","ArabicAyetNumber":"٦٤","MeaningAyetNumber":"64","MeaningVisible":true},{"HasBesmele":false,"SureId":37,"AyetId":65,"Arabic":"طَلْعُهَا كَاَنَّهُ رُؤُ۫سُ الشَّيَاط۪ينِ","Meaning":"Tomurcukları sanki şeytanların kelleleri gibidir.","ArabicAyetNumber":"٦٥","MeaningAyetNumber":"65","MeaningVisible":true},{"HasBesmele":false,"SureId":37,"AyetId":66,"Arabic":"فَاِنَّهُمْ لَاٰكِلُونَ مِنْهَا فَمَالِؤُ۫نَ مِنْهَا الْبُطُونَۜ","Meaning":"Zalimler mutlaka onu yiyecekler, karınlarını onunla dolduracaklar.","ArabicAyetNumber":"٦٦","MeaningAyetNumber":"66","MeaningVisible":true},{"HasBesmele":false,"SureId":37,"AyetId":67,"Arabic":"ثُمَّ اِنَّ لَهُمْ عَلَيْهَا لَشَوْباً مِنْ حَم۪يمٍۚ","Meaning":"Sonra onların, yedikleri bu nesnenin üzerine, kaynar su karıştırılmış bir içecekleri de olacaktır.","ArabicAyetNumber":"٦٧","MeaningAyetNumber":"67","MeaningVisible":true},{"HasBesmele":false,"SureId":37,"AyetId":68,"Arabic":"ثُمَّ اِنَّ مَرْجِعَهُمْ لَاِلَى الْجَح۪يمِ","Meaning":"Sonunda onların varacakları yer mutlaka cehennem olacaktır.","ArabicAyetNumber":"٦٨","MeaningAyetNumber":"68","MeaningVisible":true}],"TefsirText":"Râgıb el-İsfahânî   zakkûm kelimesini kısaca, “cehennemde bulunan iğrenç yiyecekler” şeklinde açıklar (el-Müfredât, “zkm” md). Kaynaklar, Yemen’in  Tihâme bölgesiyle çöle yakın kurak arazilerde yetişen, küçük yapraklı, kötü kokulu, deriye isabet ettiğinde ölüme götürebilecek  ölçüde yara açan zehirli bir bitkiye zakkum denildiğini belirtirler (İbn Âşûr, XXIII,  122). 65. âyette zakkumun tomurcuklarının “şeytanların kelleleri”ne benzetilmesi, onun gerek tadı gerekse görünüşü itibariyle son derece iğrenç olduğuna delâlet eder. Nitekim Araplar çirkin görüntülü şeylere, “şeytanın kellesi gibi” derlerdi. Bir yılan türüne şeytan isminin verildiği, dolayısıyla âyette zakkum başağının yılan başına benzetilmiş olabileceği de söylenmektedir (Taberî, XXIII, 64; Zemahşerî, III, 302). Müfessirler genellikle “Kur’an’da lânetlenen ağaç” tabiriyle (İsrâ 17/60) zakkumun kastedildiğini belirtirler. Zemahşerî, 62. âyet metnindeki “nüzül” kelimesiyle müminlerin cennette nâil olacakları güzel ikramlara,  zakkum kelimesiyle  de inkârcıların cehennemde maruz kalacakları elem ve acılara işaret edildiğini belirtir ve her iki durumu da insanların kendi seçimlerinin  birer sonucu olarak gösterir (III, 302). “Sınama aracı” diye çevirdiğimiz 63. âyetteki fitne, “sınav, deneme” demektir;  Kur’an’da daha çok müminin inancını tehlikeye sokan, yer yer de burada olduğu gibi inkârcıların bir imtihan vermelerine yol açan sıkıntılı olaylar, durumlar için kullanılır (bilgi için bk. Bakara 2/191). Müfessirler zakkum ağacının bir fitne (deneme aracı) olarak gösterilmesini de şöyle açıklarlar: Cehennemde böyle bir ağaç bulunacağı bildirilince Ebû Cehil gibi fırsatçı müşrikler, “Muhammed hem cehennemin taşı bile kavuracağını söylüyor hem de orada ağaç biteceğinden söz ediyor” diyerek Resûlullah’ı alaya almışlar, bunun üzerine konumuz olan âyet inmiştir (Taberî, XXIII, 63-64; İbn Atıyye, IV, 475). Buna göre söz konusu ağaçla ilgili olarak Kur’an’da verilen bilgi bir imtihandır; mümin bu bilgiye inanmakla bu imtihanı da kazanmış, kâfir ise inkâr etmekle imtihanı kaybetmiş olur.","Nuzul":null,"AdiAyetSayisi":null,"Fazileti":null,"Konusu":null}