{"SureId":7,"AyetStartId":34,"AyetEndId":34,"Ayets":[{"HasBesmele":false,"SureId":7,"AyetId":34,"Arabic":"وَلِكُلِّ اُمَّةٍ اَجَلٌۚ فَاِذَا جَٓاءَ اَجَلُهُمْ لَا يَسْتَأْخِرُونَ سَاعَةً وَلَا يَسْتَقْدِمُونَ","Meaning":"Her ümmetin bir eceli vardır. Ecelleri gelince ne bir an geri kalırlar ne de bir an ileri gidebilirler.","ArabicAyetNumber":"٣٤","MeaningAyetNumber":"34","MeaningVisible":true}],"TefsirText":"Sûrede, bu âyetle başlayıp 53. âyette son bulacak genişçe bir âhiret tasviri yer almaktadır. İbn Âşûr’a göre sûrenin buraya kadarki bölümünün öncelikli  muhatabı Mekke putperestleri olduğu için bu âyetteki “her bir ümmet”ten  de özellikle Hz. Peygamber’i ve hak dini yalanlayan topluluklar  kastedilmiş olup âyet bunlara karşı bir uyarı ve tehdit anlamı taşımaktadır. Aynı müfessire göre ecel kelimelerinden ilki bu tür inkârcı topluluklara tanınan mühleti, ikincisi de bu mühletin bittiği ve sonlarının geldiği vakti ifade etmektedir (VIII/2, s. 102-104). Buna göre–bu sûrenin geniş bir kısmının konusu olan bazı eski kavimlerin hayat ve âkıbetlerine dair ilerideki âyetlerden de anlaşılacağı üzere– Allah Teâlâ, rahmetinin eseri olarak, inkârcı ve isyankâr topluluklara hallerini düzeltmeleri için belli bir süre tanır. Eski inanç ve yaşayışlarında ısrar edenler, tayin edilen sürenin sonunda mutlaka cezalandırılırlar; hükümranlıkları veya varlıkları son bulur. Onlar bu âkıbetlerini ne bir saat öne alabilir ne de erteleyebilirler.  Allah’ın bu kesin kanunu uyarınca, tarihteki  bütün inkârcı,  isyankâr, azgın ve ahlâksız toplumların,  bu arada putperest Araplar’ın mâruz kaldıkları bu âkıbet, şimdiki ve bundan sonraki inkârcı ve zalim toplumların,  devletlerin  de Allah nezdinde bilinen vaktinde mutlaka başlarına gelecektir.","Nuzul":null,"AdiAyetSayisi":null,"Fazileti":null,"Konusu":null}