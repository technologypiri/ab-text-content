{"SureId":84,"AyetStartId":1,"AyetEndId":5,"Ayets":[{"HasBesmele":true,"SureId":84,"AyetId":1,"Arabic":"اِذَا السَّمَٓاءُ انْشَقَّتْۙ","Meaning":"Gök yarıldığında ve rabbine boyun eğip gerekeni yaptığında;","ArabicAyetNumber":"١","MeaningAyetNumber":"1-2","MeaningVisible":true},{"HasBesmele":false,"SureId":84,"AyetId":2,"Arabic":"وَاَذِنَتْ لِرَبِّهَا وَحُقَّتْۙ","Meaning":"Gök yarıldığında ve rabbine boyun eğip gerekeni yaptığında;","ArabicAyetNumber":"٢","MeaningAyetNumber":"2","MeaningVisible":false},{"HasBesmele":false,"SureId":84,"AyetId":3,"Arabic":"وَاِذَا الْاَرْضُ مُدَّتْۙ","Meaning":"Yer dümdüz edildiğinde ve içindekileri atıp boşaldığında;","ArabicAyetNumber":"٣","MeaningAyetNumber":"3-4","MeaningVisible":true},{"HasBesmele":false,"SureId":84,"AyetId":4,"Arabic":"وَاَلْقَتْ مَا ف۪يهَا وَتَخَلَّتْۙ","Meaning":"Yer dümdüz edildiğinde ve içindekileri atıp boşaldığında;","ArabicAyetNumber":"٤","MeaningAyetNumber":"4","MeaningVisible":false},{"HasBesmele":false,"SureId":84,"AyetId":5,"Arabic":"وَاَذِنَتْ لِرَبِّهَا وَحُقَّتْۜ","Meaning":"Ve o da rabbine boyun eğip gerekeni yaptığında;","ArabicAyetNumber":"٥","MeaningAyetNumber":"5","MeaningVisible":true}],"TefsirText":"Kur’an, muhtelif âyetlerde kıyametin  kopma zamanıyla ilgili bilginin Allah’a mahsus gayb bilgilerinden olduğunu, O’nun dışında, melekler dahil hiç kimsenin bu konuda bilgi sahibi olmadığını ifade ederken (meselâ bk. A‘râf 7/187; Lokmân 31/34; Fussılet 41/47); kıyametin nasıl kopacağına ilişkin olarak burada olduğu gibi başka sûrelerde de tasvirler vermektedir. Bir taraftan evrenin yok edilmesini tasvir ederken, diğer taraftan insanların bilinen bir hayattan başka bir hayata intikalleri esnasında karşılaşacakları dehşet dolu manzaralar sergilemektedir.  Bu âyetlerde de kıyametin  kopması esnasında göklerde ve yerde meydana gelecek değişiklikler tasvir edilerek  kıyamet günü hakkında  Tekvîr ve İnfitâr sûrelerinde anlatılanlar pekiştirilmekte, insanlar uyarılarak şimdiden o gün için hazırlık yapmaları istenmektedir.  1-2. âyetlerde kıyametin kopma zamanı geldiğinde gökteki yıldızların Allah’ın emrine boyun eğerek yörüngelerinden çıkıp birbirine çarpmak suretiyle parçalanacakları anlatılmaktadır. 3. âyette zikredilen “yerin uzatılıp dümdüz edilmesi”  olayını İbn Âşûr (XXX, 219-220) üç şekilde açıklamıştır: 1. Derinin gerilip düzeltildiği gibi yeryüzündeki dağ ve tepelerin yok edilmesi sonucu dümdüz hale getirilmesi (krş. Tâhâ 20/105-107); 2. Şiddetli deprem sebebiyle yeryüzünde meydana gelecek olan yarılma ve lav püskürtme  neticesinde  yeryüzü alanının  genişlemesi; 3. Yerin küresel şeklinin bozularak uzun bir şekil alması. Bu ve benzeri değişikliklerin evrendeki genel düzenin bozulmasının doğal bir sonucu olarak meydana geleceği düşünülebilir. 4-5. âyetlerde yeryüzünde meydana gelecek bu değişiklikler sonunda yerin, içindeki  ölüleri,  maden ve diğer şeylerden ne varsa hepsini dışarı fırlatacağı bildirilmektedir (krş. Tekvîr 81/1-6; İnfitâr 82/1-5). 6. âyette şu gerçek  ortaya  konmaktadır: İnsan bilmelidir ki dünya hayatı bütünüyle –mahiyetleri  ve amaçları farklı da olsa– türlü çabalardan ibarettir; çabaların sonu da Allah’a varır. Kimse bu dünyada ebedî kalamayacağı gibi hayatının sonunda huzuruna varıp yaptıklarının  ve yapmadıklarının  hesabını vereceği tek güç de Allah’tır. Dünya hayatında mutlaka harcamaları gereken gayretlerini,  ömürlerini ilâhî iradeye uygun yollarda, hakikat, dürüstlük  ve iyilik uğrunda harcayan insanlar ilâhî huzura vardıklarında iyi karşılıklar bulacak, “kitap”ları (yapıp ettiklerinin kaydedildiği belgeler) kendilerine sağ taraflarından verilecek; kolay bir hesaptan geçtikten sonra sevinç ve mutluluk içinde yakınlarına döneceklerdir; artık onlar için zahmet ve meşakkat dönemi bitmiş, rahmet ve mutluluk dönemi başlamıştır. 7-9. âyetler bunu anlatmaktadır.  7. âyetteki “kitap”tan  maksat, kişinin dünya hayatında yapmış olduğu iyi veya kötü amellerle  ilgili bilgileri içeren “amel defteri”dir. “Kitabı sağından verilenler” ise müminlerdir. “Kur’ân-ı Kerîm, insanların dünyada yapmış oldukları doğru-yanlış, hayır-şer, iyi-kötü her türlü inanç, söz ve davranışların görevli melekler tarafından anında kaydedildiğini bildirmektedir (bk. Kåf 50/17; İnfitâr 82/10-13).  İşte amellerin kaydedildiği bu defterler  âhirette ortaya konulacak (bk. Kehf 18/49), cennetliklere sağından, cehennemliklere de solundan veya arkasından  verilerek, kişiye kitabını kendisinin  okuması emredilecektir  (bk. İsrâ 17/14; Vâkıa 56/1-10).  Sonuçta kitabın  sağdan verilmesi, kişinin mutlu olacağını ifade eder. Bunlar dünyada Allah’ın  rızâsına uygun hareket ettikleri için hesapları kolay olur. Hz. Peygamber kolay hesabın, ince elenip sık dokunmadan yapılan bir yoklama olduğunu ifade etmiştir (bk. Buhârî, “Tefsîr”, 84). Bu sebeple kitabı sağından verilen  kimse sevinçli  ve mutlu olarak yakınlarına döner. Yakınlarından maksat, cennette olan komşuları, aynı nimet ve ikramlara nâil olan cennet arkadaşları, kendisinden önce cennete gitmiş olan dünyadaki eşi ve çocukları ve Allah Teâlâ’nın cennette kendisi için hazırlamış olduğu ailedir (Şevkânî, V, 472).  Kitabın arkadan veya sol tarafından verilmesi de kişinin inkârcı ve bedbaht olduğunu ifade eder. 11. âyette belirtildiği üzere bunlara amel defterleri verildiğinde “Eyvah! Keşke bana kitabım  verilmeseydi  de hesabımın ne olduğunu bilmeseydim!” diyerek acı içinde kıvranacaklar (bk. Hâkka 69/25-26),  ölüp yok olmayı temenni edeceklerdir. Ancak 12. âyette âhiretteki pişmanlığın fayda vermeyeceği ve cezalarını çekmek üzere cehenneme girecekleri ifade edilmiştir. Çünkü bunlar dünyada Allah’a ve âhiret gününe inanmayan, O’nun rızâsına uygun hareket etmeyen ve rablerine hiç dönmeyeceklermiş gibi sorumsuzluk içinde yaşayan, kısacık hayatlarını zevk ve eğlence içerisinde geçiren kimselerdir. Oysa 15. âyette belirtildiği üzere yüce Allah insanı görüp gözetlemekte ve bütün yapıp ettiklerini izlemektedir, âhiretteki karşılığını da buna göre verecektir.","Nuzul":"Mushaftaki  sıralamada seksen dördüncü,  iniş sırasına göre seksen üçüncü sûredir.  İnfitâr sûresinden sonra, Rûm sûresinden önce Mekke’de inmiştir.","AdiAyetSayisi":"Kaynaklarda yaygın olarak “İnşikåk” adıyla anılır. Adını, göğün yarılması ve ayrılmasını  ifade eden ilk âyetinden almaktadır. “İze’ssemâü’nşakkat” ve “İnşakkat” adları da vardır.","Fazileti":null,"Konusu":"Sûrede kıyametin kopması, onun ardından gerçekleşecek olan uhrevî hesap, insanların  iman ve amellerine  uygun yargılama, ceza ve ödül gibi konular etkili bir üslûpla verilmektedir. "}