{"SureId":8,"AyetStartId":54,"AyetEndId":54,"Ayets":[{"HasBesmele":false,"SureId":8,"AyetId":54,"Arabic":"كَدَأْبِ اٰلِ فِرْعَوْنَۙ وَالَّذ۪ينَ مِنْ قَبْلِهِمْۜ كَذَّبُوا بِاٰيَاتِ رَبِّهِمْۚ فَاَهْلَكْنَاهُمْ بِذُنُوبِهِمْ وَاَغْرَقْـنَٓا اٰلَ فِرْعَوْنَۚ وَكُلٌّ كَانُوا ظَالِم۪ينَ","Meaning":"Firavun hânedanıyla onlardan öncekilerin yapageldikleri gibi bunlar da rablerinin âyetlerini yalanladılar, biz de günahları yüzünden onları helâk ettik. Firavun hânedanını da suya gömdük. Bunların hepsi hak hukuk tanımaz kimselerdi.","ArabicAyetNumber":"٥٤","MeaningAyetNumber":"54","MeaningVisible":true}],"TefsirText":"Yukarıda (52. âyet) müşriklere yönelik bir uygulamanın tarihî örneği verilmişti. Bu âyet ise genel kuralın,  ilâhî âdetin, tarihte  olup biten bazı örnek  ve uygulamalarını hatırlatmaktadır.  Âyetlerden anlaşıldığına göre sosyal değişim daima düz bir çizgide ve ileriye  veya önce ileriye  sonra geriye doğru seyretmez. Allah’ın  sünnetine (koyduğu kanunlara) göre değişimin belirleyici âmili ne tarihtir ne de insan iradesi dışında bir başka sebeptir.  Fert ve toplum  olarak insanlar kendi iradeleriyle inanç, ahlâk ve zihniyet bakımından değişirler. Bu değişme üst yapıda, kültür ve medeniyette de değişmeler meydana getirir, değişim kemale doğru da zevale doğru da olabilir, değişimin ilâhî kanunu ve kuralı  budur.","Nuzul":null,"AdiAyetSayisi":null,"Fazileti":null,"Konusu":null}