{"SureId":40,"AyetStartId":47,"AyetEndId":50,"Ayets":[{"HasBesmele":false,"SureId":40,"AyetId":50,"Arabic":"قَالُٓوا اَوَلَمْ تَكُ تَأْت۪يكُمْ رُسُلُكُمْ بِالْبَيِّنَاتِۜ قَالُوا بَلٰىۜ قَالُوا فَادْعُواۚ وَمَا دُعٰٓـؤُا الْكَافِر۪ينَ اِلَّا ف۪ي ضَلَالٍ۟","Meaning":"Görevliler, \"Peygamberleriniz size açık kanıtlar getirmemiş miydi?\" diye sorarlar. \"Evet, getirmişti\" cevabını verirler. O zaman görevliler, \"Yalvarın durun şimdi; ama inkârcıların yalvarmaları boşunadır\" derler.","ArabicAyetNumber":"٥٠","MeaningAyetNumber":"50","MeaningVisible":true}],"TefsirText":"Başka birçok benzerinde olduğu gibi Firavun’un yönetimindeki toplum içinde de âyette “müstekbirler” (büyüklük taslayanlar) denilen,  siyasî ve ekonomik  güç sahibi bir aristokrat kesimin, bir de bunların etkisinde kalan ve genellikle zayıfların yani mevki ve itibarları düşük olanların (İbn Atıyye, IV, 563) oluşturduğu etkisiz çoğunluğun bulunduğu anlaşılmaktadır. Bu ikincilerden,  dünyadayken inanç ve eylemlerini  kendi özgür iradeleriyle  seçmek yerine, baskıcı kesimin talepleri istikametinde  hareket edenler, bu tutumları sebebiyle âhirette diğerleriyle birlikte cehenneme atılınca, dünyada onları izlediklerini ve onların yüzünden bu cezaya çarptırıldıklarını dikkate alarak, “Şimdi bu ateşin hiç olmazsa bir kısmından bizi kurtarabilir misiniz?” diye soracaklardır. Ancak diğerleri artık gerçeği görmüşler, ne kendilerini ne de başkalarını kurtaracak durumda olmadıklarını anlamışlardır. Esasen, öyle anlaşılıyor ki, istekte bulunanlar da bu gerçeği bilmektedirler (Râzî, XXVII, 74); maksatları ise onların,  azabın bir kısmını bile giderecek güçlerinin bulunmadığını ve artık kendileri gibi sadece âciz varlıklar olduklarını yüzlerine vurmaktır.  Bu âyetlerde yüce Allah, Firavun toplumunun âkıbetini örnek göstererek insanlığa gerçek özgürlük ve gerçek kurtuluş için şu hayatî  uyarılarda bulunmaktadır:  a) İnsanlar, hasbelkader yüksek bir ekonomik  güç, toplumsal ve siyasî statü elde etmiş olan inkârcı ve erdemsiz kesimlerin, baskın grupların uydusu olmak yerine, kendilerini Allah karşısında sorumlu duruma düşürecek inanç ve davranış konularında özgür bireyler olarak seçimlerini hür iradeleriyle kendileri  yapmalıdırlar; aksi halde âhirette “Allah kulları  arasında hükmünü verince” artık kimse kimseyi kurtaramayacak, melekler bile yardım isteklerine olumsuz cevap vereceklerdir. b) İnsan kendi kurtuluşunu arama görevini  kıyamet gününe bırakmamalıdır; çünkü o zaman Allah’ın  dilemesi  dışında kimse kimseye yardımcı olamayacaktır. Şu halde insan, kurtuluş çarelerini dünyada aramalı, bunun için de kendisini  yoldan çıkaran içindeki nefsânî arzulara mağlûp olmak ve dışındaki saptırıcı baskın gruplara bilinçsizce bağlanıp peşlerine takılmak yerine, görevi gerçek imanı, üstün ahlâk ve faziletleri öğretmek olan Allah elçisinin sesini dinlemeli, onun getirdiği açık seçik gerçeklere yönelmeli,  onun sünnetini  yani tertemiz hayat çizgisini  izlemelidir.","Nuzul":null,"AdiAyetSayisi":null,"Fazileti":null,"Konusu":null}