{"SureId":20,"AyetStartId":1,"AyetEndId":1,"Ayets":[{"HasBesmele":true,"SureId":20,"AyetId":1,"Arabic":"طٰهٰۜ","Meaning":"Tâ-hâ.","ArabicAyetNumber":"١","MeaningAyetNumber":"1","MeaningVisible":true}],"TefsirText":"Müfessirler arasında, bu sûrenin ilk âyetini oluşturan ve “tâ-hâ” şeklinde okunan iki harfin mahiyeti ve anlamı hususunda iki yorum vardır. a) Bunlar bazı sûrelerin  başında yer alan ve teker teker okunduğu için “hurûf-i mukattaa” diye adlandırılan harflerdendir (bu konuda bilgi için bk. Bakara 2/1). b) Bunlar ayrı iki harf değil, anlamı olan bir kelimedir. Bu eğilim içinde kuvvetli bulunan görüşe göre bu kelime Arapça’nın bazı lehçelerinde “ey kişi, ey insan!”  mânasına gelmektedir.  Bu görüşün sahipleri, İslâm öncesi Arap şiirinden bu anlamdaki kullanımı gösteren örnekleri  zikrederler.  Ayrıca bu kelimenin Allah’ın isimlerinden biri olduğu ve bu âyette o isme yemin edildiği görüşü de ileri sürülmüştür (bk. Taberî, XVI, 135-137; İbn Âşûr, XVI, 182-183).","Nuzul":"Mushaftaki  sıralamada yirminci, iniş sırasına göre kırk beşinci sûredir. Meryem sûresinden sonra, Vâkıa sûresinden önce Mekke’de inmiştir. 130 ve 131. âyetlerin Medine’de nâzil olduğuna dair bir rivayet de vardır. Hz. Ömer’in İslâmiyet’i kabul edişiyle ilgili meşhur rivayette Ömer’in, kız kardeşi ve eniştesinin evine baskın yaptığında işittiği ve çok etkilendiği âyetlerin  Tâhâ sûresinin âyetleri olduğu ve bu olayın peygamberliğin beşinci yılında cereyan ettiği dikkate alınarak, genellikle Mekke döneminin ortalarına doğru indiği kabul edilir. Kaynaklarda nüzûlü için belirli bir sebepten  söz edilmez. Geldiği dönemin şartları ve sûrenin  içeriği, Hz. Peygamber’e  ve müminlere teselli verip onların moralini yükseltmeyi amaçladığını göstermektedir.","AdiAyetSayisi":"Adını –anlamı, yerinde açıklanacak olan– ilk âyetinden almaktadır. Bazı kaynaklarda   “Sûretü’l-kelîm” ve “Sûretü  Mûsâ”  şeklinde de anılır. ","Fazileti":"Hz. Peygamber’den  rivayet edilen bir  hadiste  anlatıldığına göre, Tâhâ ve Yâsîn sûrelerini  işiten melekler şöyle demişlerdir: Bunların kendilerine gönderileceği  ümmete  ne mutlu, bunları taşıyan gönüllere ne mutlu, bunları okuyan dillere ne mutlu!” (Dârimî, “Fezâilü’l-Kur’ân”, 20). Birçok sûrede olduğu gibi âyetlerinin  kısa ve sonlarının secili olması sûrenin okunuşuna apayrı bir mûsiki katmaktadır.","Konusu":"Hz. Peygamber’in mâneviyatını yükselten ve Allah’ın kudretine dikkat çeken ifadelerle  başlanmış,  ardından Hz. Mûsâ’nın Firavun’la mücadelesine, Cenâb-ı Hakk’ın İsrâiloğulları’na lutfettiği nimetlere  ve onların hatalı tutumlarına geniş bir biçimde yer verilmiştir. Daha sonra Hz. Âdem’in yaratılışına ve şeytanın onları kandırıp cennetten çıkmalarına sebep  oluşuna  değinilmiş,  inkârcıların karşılaşacakları  âkıbet hatırlatılmış  ve  ebedî mutluluğun  Allah’a saygıda  kusur etmekten sakınanların olacağı belirtilmiştir."}