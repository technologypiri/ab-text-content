{"SureId":37,"AyetStartId":35,"AyetEndId":37,"Ayets":[{"HasBesmele":false,"SureId":37,"AyetId":35,"Arabic":"اِنَّهُمْ كَانُٓوا اِذَا ق۪يلَ لَهُمْ لَٓا اِلٰهَ اِلَّا اللّٰهُ يَسْتَكْبِرُونَۙ","Meaning":"Ne zaman onlara, \"Allah’tan başka tanrı yoktur\" denilse küstahlık edip kibre kapılırlar.","ArabicAyetNumber":"٣٥","MeaningAyetNumber":"35","MeaningVisible":true},{"HasBesmele":false,"SureId":37,"AyetId":36,"Arabic":"وَيَقُولُونَ اَئِنَّا لَتَارِكُٓوا اٰلِهَتِنَا لِشَاعِرٍ مَجْنُونٍۜ","Meaning":"\"Cinlere kapılmış bir şairin sözüyle tanrılarımızı mı bırakacağız!\" derler.","ArabicAyetNumber":"٣٦","MeaningAyetNumber":"36","MeaningVisible":true},{"HasBesmele":false,"SureId":37,"AyetId":37,"Arabic":"بَلْ جَٓاءَ بِالْحَقِّ وَصَدَّقَ الْمُرْسَل۪ينَ","Meaning":"Aksine o, gerçeği getirdi, Allah’ın diğer elçilerini de doğruladı.","ArabicAyetNumber":"٣٧","MeaningAyetNumber":"37","MeaningVisible":true}],"TefsirText":"Bir önceki âyette “suçlular”  olarak anılan Mekke putperestlerinin, İslâm’ın tevhid ilkesi olan âyet metnindeki,  “lâ ilâhe illallâh” (Allah’tan başka tanrı yoktur) ifadesini duyduklarında gösterdikleri tepkinin mahiyetine dikkat çekilmektedir. Çünkü bu ifade sadece onların tanrı inançlarını değiştirmiyor; asıl bu inanç üzerine kurulu bütün Câhiliye telakkisini, değer yargılarını, toplumsal düzenlerini tehdit ediyordu.  Bu sebeple de söz konusu ifadeyi duyduklarında, başka bir yerde (Feth 48/26) “hamiyyetü’l-Câhiliyye” (Câhiliye dönemine özgü büyüklenme kompleksi)  denilen duygu onların benliklerini sarıyor ve mâkul gerekçelerle davasını çürütemedikleri  Resûlullah hakkında delilik, şairlik, kâhinlik gibi saçma ithamlarda bulunuyor, bu tür içi boş iddialarla onu insanların  gözünden düşürüp başarısız kılacaklarını zannediyorlardı. Buna karşı Kur’an, kesin bir dille onun gerçeği getirdiğini bildirmektedir. Hz. Muhammed’in, önceki peygamberleri tasdik ettiğinin özellikle belirtilmesi, onun getirdiği dinin, diğer dinlerde de mevcut olan evrensel gerçekleri, ilkeleri içerdiğini göstermektedir. Bunlar, başta “lâ ilâhe illallah” cümlesinin özetlediği tevhid ilkesi olmak üzere, bu sûrede önemle üzerinde durulan  ve putperestlerce reddedilen âhiret inancı ve diğer iman esaslarıyla dürüstlük,  adalet, hakka saygı, insanların yaratılıştan eşitliği gibi ahlâk ve hukuk prensipleri;  kısaca Kur’an’ın başından sonuna kadar putperestlerle  tartışıp onlara kabul ettirmeyi, uzun vadede kalıcı hale getirmeyi  amaçladığı temel gerçekler ve değerlerdir. ","Nuzul":null,"AdiAyetSayisi":null,"Fazileti":null,"Konusu":null}