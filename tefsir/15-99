{"SureId":15,"AyetStartId":98,"AyetEndId":99,"Ayets":[{"HasBesmele":false,"SureId":15,"AyetId":98,"Arabic":"فَسَبِّـحْ بِحَمْدِ رَبِّكَ وَكُنْ مِنَ السَّاجِد۪ينَۙ","Meaning":"Ama sen rabbini hamd ile tesbih et, secde edenlerden ol!","ArabicAyetNumber":"٩٨","MeaningAyetNumber":"98","MeaningVisible":true},{"HasBesmele":false,"SureId":15,"AyetId":99,"Arabic":"وَاعْبُدْ رَبَّكَ حَتّٰى يَأْتِيَكَ الْيَق۪ينُ","Meaning":"Kesin olan şey gelinceye kadar rabbine kulluk et.","ArabicAyetNumber":"٩٩","MeaningAyetNumber":"99","MeaningVisible":true}],"TefsirText":"“Kesin olan şey” diye çevirdiğimiz son âyetteki yak^n kelimesi, “ölüm; Allah’ın vaad ettiği, gerçeklemesi kesin olan zafer”, “kesin bilgi” gibi farklı şekillerde açıklanmıştır. Taberî’nin aktardığı rivayetler (XIV, 73-75), yak^n kelimesinin daha çok “ölüm” olarak tefsir edildiğini, ayrıca Hz. Peygamber’in de zaman zaman kelimeyi  bu anlamda kullandığını göstermektedir.  Kelime “kesin bilgi” veya “zafer” mânasına alınırsa tercümenin “İbadet et ki bilgiye/zafere ulaşasın” şeklinde olması gerekir. Hz. Peygamber’e karşı mücadele edenlerin,  bütün davranışlarının mahiyetini belirleyen temel inançlarının Allah’a ortak koşmak olduğuna az önce (96. âyet) işaret edilmişti. Şu halde Hz. Peygamber’in ve onun izinde gidenlerin temel inanç ve tutumları  da Allah’ı bir bilip O’na kullukta sebat etmek olmalıdır.  Kuşkusuz, “Allah’ı hamd ile tesbih et!” buyruğu, hem “elhamdülillâh..., sübhânallah...” gibi güzel sözlerle  dilimizi süslemeyi hem bu ifadelerin  anlamıyla kalp ve zihnimizi  bezemeyi hem de bu inancıhayatımızın belirleyici ilkeleri kılmayı gerektirir. “Secde et” yerine “...secde edenlerden  ol!” buyurulması da müslümanların  Hak yolunda birlikte davranmalarını,  aynı inancı ve dinî davranışı paylaşmalarını ima etmektedir.  Kulun rabbini hamd ile tesbih etmesi, yani O’nu övgüyle anarak her türlü eksiklikten, şanına yaraşmayacak niteliklerden tenzih edip yüceltmesi; rabbi karşısındaki tevazuunun, O’na karşı duyduğu derin saygının en çarpıcı ifadesi  olmak üzere huzurunda  secdeye kapanması ve nihayet hayatı boyunca rabbine bu şekilde kulluğunu sürdürmesi, hem bir kulluk görevi hem bütün kötülere ve kötülüklere karşı rabbinin yardım ve desteğine liyakat kazanmasının şartı hem de O’ndan gelen yardım ve lutuflar için bir şükür görevidir.  Böylece Hicr sûresi gerek Peygamber efendimizi  gerekse onun şahsında ümmetini kötüleri ve kötülükleri yenme hususunda azimli ve kararlı davranmaya, Cenâb-ı Hakk’ın  yardım ve desteğini yanımızda bilerek ümitli ve azimli olmaya, bunun için de hayatımız boyunca rabbimizin şanını yüceltip kulluğumuzu sürdürmeye çağıran, bu yönde bizi aydınlatan âyetlerle son bulmaktadır.","Nuzul":null,"AdiAyetSayisi":null,"Fazileti":null,"Konusu":null}